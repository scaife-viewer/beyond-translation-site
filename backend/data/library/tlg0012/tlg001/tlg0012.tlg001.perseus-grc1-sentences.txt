1.s1 μῆνιν ἄειδε θεὰ Πηληϊάδεω Ἀχιλῆος οὐλομένην,
1.s2 ἣ μυρίʼ Ἀχαιοῖς ἄλγεʼ ἔθηκε,
1.s3 πολλὰς δʼ ἰφθίμους ψυχὰς Ἄϊδι προΐαψεν ἡρώων,
1.s4 αὐτοὺς δὲ ἑλώρια τεῦχε κύνεσσιν οἰωνοῖσί τε πᾶσι,
1.s5 Διὸς δʼ ἐτελείετο βουλή,
1.s6 ἐξ οὗ δὴ τὰ πρῶτα διαστήτην ἐρίσαντε Ἀτρεΐδης τε ἄναξ ἀνδρῶν καὶ δῖος Ἀχιλλεύς.
1.s7 τίς τʼ ἄρ σφωε θεῶν ἔριδι ξυνέηκε μάχεσθαι;
1.s8 Λητοῦς καὶ Διὸς υἱός·
1.s9 ὃ γὰρ βασιλῆϊ χολωθεὶς νοῦσον ἀνὰ στρατὸν ὄρσε κακήν,
1.s10 ὀλέκοντο δὲ λαοί, οὕνεκα τὸν Χρύσην ἠτίμασεν ἀρητῆρα Ἀτρεΐδης·
1.s11 ὃ γὰρ ἦλθε θοὰς ἐπὶ νῆας Ἀχαιῶν λυσόμενός τε θύγατρα φέρων τʼ ἀπερείσιʼ ἄποινα, στέμματʼ ἔχων ἐν χερσὶν ἑκηβόλου Ἀπόλλωνος χρυσέῳ ἀνὰ σκήπτρῳ,
1.s12 καὶ λίσσετο πάντας Ἀχαιούς, Ἀτρεΐδα δὲ μάλιστα δύω, κοσμήτορε λαῶν·
1.s13 Ἀτρεΐδαι τε καὶ ἄλλοι ἐϋκνήμιδες Ἀχαιοί, ὑμῖν μὲν θεοὶ δοῖεν Ὀλύμπια δώματʼ ἔχοντες ἐκπέρσαι Πριάμοιο πόλιν, εὖ δʼ οἴκαδʼ ἱκέσθαι·
1.s14 παῖδα δʼ ἐμοὶ λύσαιτε φίλην, τὰ δʼ ἄποινα δέχεσθαι, ἁζόμενοι Διὸς υἱὸν ἑκηβόλον Ἀπόλλωνα.
1.s15 ἔνθʼ ἄλλοι μὲν πάντες ἐπευφήμησαν Ἀχαιοὶ αἰδεῖσθαί θʼ ἱερῆα καὶ ἀγλαὰ δέχθαι ἄποινα·
1.s16 ἀλλʼ οὐκ Ἀτρεΐδῃ Ἀγαμέμνονι ἥνδανε θυμῷ,
1.s17 ἀλλὰ κακῶς ἀφίει,
1.s18 κρατερὸν δʼ ἐπὶ μῦθον ἔτελλε·
1.s19 μή σε γέρον κοίλῃσιν ἐγὼ παρὰ νηυσὶ κιχείω ἢ νῦν δηθύνοντʼ ἢ ὕστερον αὖτις ἰόντα, μή νύ τοι οὐ χραίσμῃ σκῆπτρον καὶ στέμμα θεοῖο·
1.s20 τὴν δʼ ἐγὼ οὐ λύσω·
1.s21 πρίν μιν καὶ γῆρας ἔπεισιν ἡμετέρῳ ἐνὶ οἴκῳ ἐν Ἄργεϊ τηλόθι πάτρης ἱστὸν ἐποιχομένην καὶ ἐμὸν λέχος ἀντιόωσαν·
1.s22 ἀλλʼ ἴθι
1.s23 μή μʼ ἐρέθιζε σαώτερος ὥς κε νέηαι.
1.s24 ὣς ἔφατʼ,
1.s25 ἔδεισεν δʼ ὃ γέρων
1.s26 καὶ ἐπείθετο μύθῳ·
1.s27 βῆ δʼ ἀκέων παρὰ θῖνα πολυφλοίσβοιο θαλάσσης·
1.s28 πολλὰ δʼ ἔπειτʼ ἀπάνευθε κιὼν ἠρᾶθʼ ὃ γεραιὸς Ἀπόλλωνι ἄνακτι, τὸν ἠΰκομος τέκε Λητώ·
1.s29 κλῦθί μευ ἀργυρότοξʼ, ὃς Χρύσην ἀμφιβέβηκας Κίλλάν τε ζαθέην Τενέδοιό τε ἶφι ἀνάσσεις,
1.s30 Σμινθεῦ εἴ ποτέ τοι χαρίεντʼ ἐπὶ νηὸν ἔρεψα, ἢ εἰ δή ποτέ τοι κατὰ πίονα μηρίʼ ἔκηα ταύρων ἠδʼ αἰγῶν, τὸ δέ μοι κρήηνον ἐέλδωρ·
1.s31 τίσειαν Δαναοὶ ἐμὰ δάκρυα σοῖσι βέλεσσιν.
1.s32 ὣς ἔφατʼ εὐχόμενος,
1.s33 τοῦ δʼ ἔκλυε Φοῖβος Ἀπόλλων,
1.s34 βῆ δὲ κατʼ Οὐλύμποιο καρήνων χωόμενος κῆρ, τόξʼ ὤμοισιν ἔχων ἀμφηρεφέα τε φαρέτρην·
1.s35 ἔκλαγξαν δʼ ἄρʼ ὀϊστοὶ ἐπʼ ὤμων χωομένοιο, αὐτοῦ κινηθέντος·
1.s36 ὃ δʼ ἤϊε νυκτὶ ἐοικώς.
1.s37 ἕζετʼ ἔπειτʼ ἀπάνευθε νεῶν,
1.s38 μετὰ δʼ ἰὸν ἕηκε·
1.s39 δεινὴ δὲ κλαγγὴ γένετʼ ἀργυρέοιο βιοῖο·
1.s40 οὐρῆας μὲν πρῶτον ἐπῴχετο καὶ κύνας ἀργούς,
1.s41 αὐτὰρ ἔπειτʼ αὐτοῖσι βέλος ἐχεπευκὲς ἐφιεὶς βάλλʼ·
1.s42 αἰεὶ δὲ πυραὶ νεκύων καίοντο θαμειαί.
1.s43 ἐννῆμαρ μὲν ἀνὰ στρατὸν ᾤχετο κῆλα θεοῖο,
1.s44 τῇ δεκάτῃ δʼ ἀγορὴν δὲ καλέσσατο λαὸν Ἀχιλλεύς·
1.s45 τῷ γὰρ ἐπὶ φρεσὶ θῆκε θεὰ λευκώλενος Ἥρη·
1.s46 κήδετο γὰρ Δαναῶν, ὅτι ῥα θνήσκοντας ὁρᾶτο.
1.s47 οἳ δʼ ἐπεὶ οὖν ἤγερθεν ὁμηγερέες τε γένοντο, τοῖσι δʼ ἀνιστάμενος μετέφη πόδας ὠκὺς Ἀχιλλεύς·
1.s48 Ἀτρεΐδη νῦν ἄμμε παλιμπλαγχθέντας ὀΐω ἂψ ἀπονοστήσειν, εἴ κεν θάνατόν γε φύγοιμεν, εἰ δὴ ὁμοῦ πόλεμός τε δαμᾷ καὶ λοιμὸς Ἀχαιούς·
1.s49 ἀλλʼ ἄγε δή τινα μάντιν ἐρείομεν ἢ ἱερῆα ἢ καὶ ὀνειροπόλον, καὶ γάρ τʼ ὄναρ ἐκ Διός ἐστιν, ὅς κʼ εἴποι ὅ τι τόσσον ἐχώσατο Φοῖβος Ἀπόλλων, εἴτʼ ἄρʼ ὅ γʼ εὐχωλῆς ἐπιμέμφεται ἠδʼ ἑκατόμβης, αἴ κέν πως ἀρνῶν κνίσης αἰγῶν τε τελείων βούλεται ἀντιάσας ἡμῖν ἀπὸ λοιγὸν ἀμῦναι.
1.s50 ἤτοι ὅ γʼ ὣς εἰπὼν κατʼ ἄρʼ ἕζετο·
1.s51 τοῖσι δʼ ἀνέστη Κάλχας Θεστορίδης οἰωνοπόλων ὄχʼ ἄριστος, ὃς ᾔδη τά τʼ ἐόντα τά τʼ ἐσσόμενα πρό τʼ ἐόντα, καὶ νήεσσʼ ἡγήσατʼ Ἀχαιῶν Ἴλιον εἴσω ἣν διὰ μαντοσύνην, τήν οἱ πόρε Φοῖβος Ἀπόλλων·
1.s52 ὅ σφιν ἐὺ φρονέων ἀγορήσατο καὶ μετέειπεν·
1.s53 ὦ Ἀχιλεῦ κέλεαί με Διῒ φίλε μυθήσασθαι μῆνιν Ἀπόλλωνος ἑκατηβελέταο ἄνακτος· [1]
1.s54 τοὶ γὰρ ἐγὼν ἐρέω·
1.s55 σὺ δὲ σύνθεο
1.s56 καί μοι ὄμοσσον ἦ μέν μοι πρόφρων ἔπεσιν καὶ χερσὶν ἀρήξειν·
1.s57 ἦ γὰρ ὀΐομαι ἄνδρα χολωσέμεν, ὃς μέγα πάντων Ἀργείων κρατέει καί οἱ πείθονται Ἀχαιοί·
1.s58 κρείσσων γὰρ βασιλεὺς ὅτε χώσεται ἀνδρὶ χέρηϊ·
1.s59 εἴ περ γάρ τε χόλον γε καὶ αὐτῆμαρ καταπέψῃ, ἀλλά τε καὶ μετόπισθεν ἔχει κότον, ὄφρα τελέσσῃ, ἐν στήθεσσιν ἑοῖσι·
1.s60 σὺ δὲ φράσαι εἴ με σαώσεις.
1.s61 τὸν δʼ ἀπαμειβόμενος προσέφη πόδας ὠκὺς Ἀχιλλεύς·
1.s62 θαρσήσας μάλα εἰπὲ θεοπρόπιον ὅ τι οἶσθα·
1.s63 οὐ μὰ γὰρ Ἀπόλλωνα Διῒ φίλον, ᾧ τε σὺ Κάλχαν εὐχόμενος Δαναοῖσι θεοπροπίας ἀναφαίνεις, οὔ τις ἐμεῦ ζῶντος καὶ ἐπὶ χθονὶ δερκομένοιο σοὶ κοίλῃς παρὰ νηυσί βαρείας χεῖρας ἐποίσει συμπάντων Δαναῶν, οὐ δʼ ἢν Ἀγαμέμνονα εἴπῃς, ὃς νῦν πολλὸν ἄριστος Ἀχαιῶν εὔχεται εἶναι.
1.s64 καὶ τότε δὴ θάρσησε
1.s65 καὶ ηὔδα μάντις ἀμύμων·
1.s66 οὔ τʼ ἄρ ὅ γʼ εὐχωλῆς ἐπιμέμφεται οὐ δʼ ἑκατόμβης, ἀλλʼ ἕνεκʼ ἀρητῆρος ὃν ἠτίμησʼ Ἀγαμέμνων,
1.s67 οὐ δʼ ἀπέλυσε θύγατρα καὶ οὐκ ἀπεδέξατʼ ἄποινα,
1.s68 τοὔνεκʼ ἄρʼ ἄλγεʼ ἔδωκεν ἑκηβόλος ἠδʼ ἔτι δώσει·
1.s69 οὐ δʼ ὅ γε πρὶν Δαναοῖσιν ἀεικέα λοιγὸν ἀπώσει πρίν γʼ ἀπὸ πατρὶ φίλῳ δόμεναι ἑλικώπιδα κούρην ἀπριάτην ἀνάποινον, ἄγειν θʼ ἱερὴν ἑκατόμβην ἐς Χρύσην·
1.s70 τότε κέν μιν ἱλασσάμενοι πεπίθοιμεν.
1.s71 ἤτοι ὅ γʼ ὣς εἰπὼν κατʼ ἄρʼ ἕζετο·
1.s72 τοῖσι δʼ ἀνέστη ἥρως Ἀτρεΐδης εὐρὺ κρείων Ἀγαμέμνων ἀχνύμενος·
1.s73 μένεος δὲ μέγα φρένες ἀμφιμέλαιναι πίμπλαντʼ,
1.s74 ὄσσε δέ οἱ πυρὶ λαμπετόωντι ἐΐκτην·
1.s75 Κάλχαντα πρώτιστα κάκʼ ὀσσόμενος προσέειπε·
1.s76 μάντι κακῶν οὐ πώ ποτέ μοι τὸ κρήγυον εἶπας·
1.s77 αἰεί τοι τὰ κάκʼ ἐστὶ φίλα φρεσὶ μαντεύεσθαι,
1.s78 ἐσθλὸν δʼ οὔτέ τί πω εἶπας ἔπος οὔ τʼ ἐτέλεσσας·
1.s79 καὶ νῦν ἐν Δαναοῖσι θεοπροπέων ἀγορεύεις ὡς δὴ τοῦδʼ ἕνεκά σφιν ἑκηβόλος ἄλγεα τεύχει, οὕνεκʼ ἐγὼ κούρης Χρυσηΐδος ἀγλάʼ ἄποινα οὐκ ἔθελον δέξασθαι, ἐπεὶ πολὺ βούλομαι αὐτὴν οἴκοι ἔχειν·
1.s80 καὶ γάρ ῥα Κλυταιμνήστρης προβέβουλα κουριδίης ἀλόχου, ἐπεὶ οὔ ἑθέν ἐστι χερείων, οὐ δέμας οὐ δὲ φυήν, οὔ τʼ ἂρ φρένας οὔτέ τι ἔργα.
1.s81 ἀλλὰ καὶ ὧς ἐθέλω δόμεναι πάλιν εἰ τό γʼ ἄμεινον·
1.s82 βούλομʼ ἐγὼ λαὸν σῶν ἔμμεναι ἢ ἀπολέσθαι·
1.s83 αὐτὰρ ἐμοὶ γέρας αὐτίχʼ ἑτοιμάσατʼ ὄφρα μὴ οἶος Ἀργείων ἀγέραστος ἔω, ἐπεὶ οὐ δὲ ἔοικε·
1.s84 λεύσσετε γὰρ τό γε πάντες ὅ μοι γέρας ἔρχεται ἄλλῃ.
1.s85 τὸν δʼ ἠμείβετʼ ἔπειτα ποδάρκης δῖος Ἀχιλλεύς·
1.s86 Ἀτρεΐδη κύδιστε φιλοκτεανώτατε πάντων, πῶς γάρ τοι δώσουσι γέρας μεγάθυμοι Ἀχαιοί;
1.s87 οὐ δέ τί που ἴδμεν ξυνήϊα κείμενα πολλά·
1.s88 ἀλλὰ τὰ μὲν πολίων ἐξεπράθομεν, τὰ δέδασται,
1.s89 λαοὺς δʼ οὐκ ἐπέοικε παλίλλογα ταῦτʼ ἐπαγείρειν.
1.s90 ἀλλὰ σὺ μὲν νῦν τήνδε θεῷ πρόες·
1.s91 αὐτὰρ Ἀχαιοὶ τριπλῇ τετραπλῇ τʼ ἀποτείσομεν, αἴ κέ ποθι Ζεὺς δῷσι πόλιν Τροίην εὐτείχεον ἐξαλαπάξαι.
1.s92 τὸν δʼ ἀπαμειβόμενος προσέφη κρείων Ἀγαμέμνων·
1.s93 μὴ δʼ οὕτως ἀγαθός περ ἐὼν θεοείκελʼ Ἀχιλλεῦ κλέπτε νόῳ, ἐπεὶ οὐ παρελεύσεαι οὐ δέ με πείσεις.
1.s94 ἦ ἐθέλεις ὄφρʼ αὐτὸς ἔχῃς γέρας, αὐτὰρ ἔμʼ αὔτως ἧσθαι δευόμενον,
1.s95 κέλεαι δέ με τήνδʼ ἀποδοῦναι;
1.s96 ἀλλʼ εἰ μὲν δώσουσι γέρας μεγάθυμοι Ἀχαιοὶ ἄρσαντες κατὰ θυμὸν ὅπως ἀντάξιον ἔσται·
1.s97 εἰ δέ κε μὴ δώωσιν ἐγὼ δέ κεν αὐτὸς ἕλωμαι ἢ τεὸν ἢ Αἴαντος ἰὼν γέρας, ἢ Ὀδυσῆος ἄξω ἑλών·
1.s98 ὃ δέ κεν κεχολώσεται ὅν κεν ἵκωμαι.
1.s99 ἀλλʼ ἤτοι μὲν ταῦτα μεταφρασόμεσθα καὶ αὖτις,
1.s100 νῦν δʼ ἄγε νῆα μέλαιναν ἐρύσσομεν εἰς ἅλα δῖαν,
1.s101 ἐν δʼ ἐρέτας ἐπιτηδὲς ἀγείρομεν,
1.s102 ἐς δʼ ἑκατόμβην θείομεν,
1.s103 ἂν δʼ αὐτὴν Χρυσηΐδα καλλιπάρῃον βήσομεν·
1.s104 εἷς δέ τις ἀρχὸς ἀνὴρ βουληφόρος ἔστω, ἢ Αἴας ἢ Ἰδομενεὺς ἢ δῖος Ὀδυσσεὺς ἠὲ σὺ Πηλεΐδη πάντων ἐκπαγλότατʼ ἀνδρῶν, ὄφρʼ ἥμιν ἑκάεργον ἱλάσσεαι ἱερὰ ῥέξας.
1.s105 τὸν δʼ ἄρʼ ὑπόδρα ἰδὼν προσέφη πόδας ὠκὺς Ἀχιλλεύς·
1.s106 ὤ μοι ἀναιδείην ἐπιειμένε κερδαλεόφρον πῶς τίς τοι πρόφρων ἔπεσιν πείθηται Ἀχαιῶν ἢ ὁδὸν ἐλθέμεναι ἢ ἀνδράσιν ἶφι μάχεσθαι;
1.s107 οὐ γὰρ ἐγὼ Τρώων ἕνεκʼ ἤλυθον αἰχμητάων δεῦρο μαχησόμενος, ἐπεὶ οὔ τί μοι αἴτιοί εἰσιν·
1.s108 οὐ γὰρ πώποτʼ ἐμὰς βοῦς ἤλασαν οὐ δὲ μὲν ἵππους, οὐ δέ ποτʼ ἐν Φθίῃ ἐριβώλακι βωτιανείρῃ καρπὸν ἐδηλήσαντʼ, ἐπεὶ ἦ μάλα πολλὰ μεταξὺ οὔρεά τε σκιόεντα θάλασσά τε ἠχήεσσα· [1] [3] [2]
1.s109 ἀλλὰ σοὶ ὦ μέγʼ ἀναιδὲς ἅμʼ ἑσπόμεθʼ ὄφρα σὺ χαίρῃς, τιμὴν ἀρνύμενοι Μενελάῳ σοί τε κυνῶπα πρὸς Τρώων·
1.s110 τῶν οὔ τι μετατρέπῃ
1.s111 οὐ δʼ ἀλεγίζεις·
1.s112 καὶ δή μοι γέρας αὐτὸς ἀφαιρήσεσθαι ἀπειλεῖς, ᾧ ἔπι πολλὰ μόγησα, δόσαν δέ μοι υἷες Ἀχαιῶν.
1.s113 οὐ μὲν σοί ποτε ἶσον ἔχω γέρας ὁππότʼ Ἀχαιοὶ Τρώων ἐκπέρσωσʼ εὖ ναιόμενον πτολίεθρον·
1.s114 ἀλλὰ τὸ μὲν πλεῖον πολυάϊκος πολέμοιο χεῖρες ἐμαὶ διέπουσʼ·
1.s115 ἀτὰρ ἤν ποτε δασμὸς ἵκηται, σοὶ τὸ γέρας πολὺ μεῖζον
1.s116 ἐγὼ δʼ ὀλίγον τε φίλον τε ἔρχομʼ ἔχων ἐπὶ νῆας, ἐπεί κε κάμω πολεμίζων. [1]
1.s117 νῦν δʼ εἶμι Φθίην δʼ, ἐπεὶ ἦ πολὺ φέρτερόν ἐστιν οἴκαδʼ ἴμεν σὺν νηυσὶ κορωνίσιν,
1.s118 οὐ δέ σʼ ὀΐω ἐνθάδʼ ἄτιμος ἐὼν ἄφενος καὶ πλοῦτον ἀφύξειν.
1.s119 τὸν δʼ ἠμείβετʼ ἔπειτα ἄναξ ἀνδρῶν Ἀγαμέμνων·
1.s120 φεῦγε μάλʼ εἴ τοι θυμὸς ἐπέσσυται,
1.s121 οὐ δέ σʼ ἔγωγε λίσσομαι εἵνεκʼ ἐμεῖο μένειν·
1.s122 πάρʼ ἔμοιγε καὶ ἄλλοι οἵ κέ με τιμήσουσι, μάλιστα δὲ μητίετα Ζεύς. [1]
1.s123 ἔχθιστος δέ μοί ἐσσι διοτρεφέων βασιλήων·
1.s124 αἰεὶ γάρ τοι ἔρις τε φίλη πόλεμοί τε μάχαι τε·
1.s125 εἰ μάλα καρτερός ἐσσι, θεός που σοὶ τό γʼ ἔδωκεν·
1.s126 οἴκαδʼ ἰὼν σὺν νηυσί τε σῇς καὶ σοῖς ἑτάροισι Μυρμιδόνεσσιν ἄνασσε,
1.s127 σέθεν δʼ ἐγὼ οὐκ ἀλεγίζω,
1.s128 οὐ δʼ ὄθομαι κοτέοντος·
1.s129 ἀπειλήσω δέ τοι ὧδε·
1.s130 ὡς ἔμʼ ἀφαιρεῖται Χρυσηΐδα Φοῖβος Ἀπόλλων, τὴν μὲν ἐγὼ σὺν νηΐ τʼ ἐμῇ καὶ ἐμοῖς ἑτάροισι πέμψω,
1.s131 ἐγὼ δέ κʼ ἄγω Βρισηΐδα καλλιπάρῃον αὐτὸς ἰὼν κλισίην δὲ τὸ σὸν γέρας ὄφρʼ ἐῢ εἰδῇς ὅσσον φέρτερός εἰμι σέθεν, στυγέῃ δὲ καὶ ἄλλος ἶσον ἐμοὶ φάσθαι καὶ ὁμοιωθήμεναι ἄντην. [1]
1.s132 ὣς φάτο·
1.s133 Πηλεΐωνι δʼ ἄχος γένετʼ,
1.s134 ἐν δέ οἱ ἦτορ στήθεσσιν λασίοισι διάνδιχα μερμήριξεν, ἢ ὅ γε φάσγανον ὀξὺ ἐρυσσάμενος παρὰ μηροῦ τοὺς μὲν ἀναστήσειεν, ὃ δʼ Ἀτρεΐδην ἐναρίζοι, ἦε χόλον παύσειεν ἐρητύσειέ τε θυμόν.
1.s135 ἧος ὃ ταῦθʼ ὥρμαινε κατὰ φρένα καὶ κατὰ θυμόν, ἕλκετο δʼ ἐκ κολεοῖο μέγα ξίφος, ἦλθε δʼ Ἀθήνη οὐρανόθεν·
1.s136 πρὸ γὰρ ἧκε θεὰ λευκώλενος Ἥρη ἄμφω ὁμῶς θυμῷ φιλέουσά τε κηδομένη τε·
1.s137 στῆ δʼ ὄπιθεν,
1.s138 ξανθῆς δὲ κόμης ἕλε Πηλεΐωνα οἴῳ φαινομένη·
1.s139 τῶν δʼ ἄλλων οὔ τις ὁρᾶτο·
1.s140 θάμβησεν δʼ Ἀχιλεύς,
1.s141 μετὰ δʼ ἐτράπετʼ,
1.s142 αὐτίκα δʼ ἔγνω Παλλάδʼ Ἀθηναίην·
1.s143 δεινὼ δέ οἱ ὄσσε φάανθεν·
1.s144 καί μιν φωνήσας ἔπεα πτερόεντα προσηύδα·
1.s145 τίπτʼ αὖτʼ αἰγιόχοιο Διὸς τέκος εἰλήλουθας;
1.s146 ἦ ἵνα ὕβριν ἴδῃ Ἀγαμέμνονος Ἀτρεΐδαο;
1.s147 ἀλλʼ ἔκ τοι ἐρέω,
1.s148 τὸ δὲ καὶ τελέεσθαι ὀΐω·
1.s149 ᾗς ὑπεροπλίῃσι τάχʼ ἄν ποτε θυμὸν ὀλέσσῃ.
1.s150 τὸν δʼ αὖτε προσέειπε θεὰ γλαυκῶπις Ἀθήνη·
1.s151 ἦλθον ἐγὼ παύσουσα τὸ σὸν μένος, αἴ κε πίθηαι, οὐρανόθεν·
1.s152 πρὸ δέ μʼ ἧκε θεὰ λευκώλενος Ἥρη ἄμφω ὁμῶς θυμῷ φιλέουσά τε κηδομένη τε·
1.s153 ἀλλʼ ἄγε λῆγʼ ἔριδος,
1.s154 μη δὲ ξίφος ἕλκεο χειρί·
1.s155 ἀλλʼ ἤτοι ἔπεσιν μὲν ὀνείδισον ὡς ἔσεταί περ·
1.s156 ὧδε γὰρ ἐξερέω,
1.s157 τὸ δὲ καὶ τετελεσμένον ἔσται·
1.s158 καί ποτέ τοι τρὶς τόσσα παρέσσεται ἀγλαὰ δῶρα ὕβριος εἵνεκα τῆσδε·
1.s159 σὺ δʼ ἴσχεο,
1.s160 πείθεο δʼ ἡμῖν.
1.s161 τὴν δʼ ἀπαμειβόμενος προσέφη πόδας ὠκὺς Ἀχιλλεύς·
1.s162 χρὴ μὲν σφωΐτερόν γε θεὰ ἔπος εἰρύσσασθαι καὶ μάλα περ θυμῷ κεχολωμένον·
1.s163 ὧς γὰρ ἄμεινον·
1.s164 ὅς κε θεοῖς ἐπιπείθηται μάλα τʼ ἔκλυον αὐτοῦ.
1.s165 ἦ
1.s166 καὶ ἐπʼ ἀργυρέῃ κώπῃ σχέθε χεῖρα βαρεῖαν,
1.s167 ἂψ δʼ ἐς κουλεὸν ὦσε μέγα ξίφος,
1.s168 οὐ δʼ ἀπίθησε μύθῳ Ἀθηναίης·
1.s169 ἣ δʼ Οὔλυμπον δὲ βεβήκει δώματʼ ἐς αἰγιόχοιο Διὸς μετὰ δαίμονας ἄλλους.
1.s170 Πηλεΐδης δʼ ἐξαῦτις ἀταρτηροῖς ἐπέεσσιν Ἀτρεΐδην προσέειπε,
1.s171 καὶ οὔ πω λῆγε χόλοιο·
1.s172 οἰνοβαρές, κυνὸς ὄμματʼ ἔχων, κραδίην δʼ ἐλάφοιο, οὔτέ ποτʼ ἐς πόλεμον ἅμα λαῷ θωρηχθῆναι οὔ τε λόχον δʼ ἰέναι σὺν ἀριστήεσσιν Ἀχαιῶν τέτληκας θυμῷ·
1.s173 τὸ δέ τοι κὴρ εἴδεται εἶναι.
1.s174 ἦ πολὺ λώϊόν ἐστι κατὰ στρατὸν εὐρὺν Ἀχαιῶν δῶρʼ ἀποαιρεῖσθαι ὅς τις σέθεν ἀντίον εἴπῃ·
1.s175 δημοβόρος βασιλεὺς ἐπεὶ οὐτιδανοῖσιν ἀνάσσεις·
1.s176 ἦ γὰρ ἂν Ἀτρεΐδη νῦν ὕστατα λωβήσαιο.
1.s177 ἀλλʼ ἔκ τοι ἐρέω
1.s178 καὶ ἐπὶ μέγαν ὅρκον ὀμοῦμαι·
1.s179 ναὶ μὰ τόδε σκῆπτρον, τὸ μὲν οὔ ποτε φύλλα καὶ ὄζους φύσει, ἐπεὶ δὴ πρῶτα τομὴν ἐν ὄρεσσι λέλοιπεν, οὐ δʼ ἀναθηλήσει·
1.s180 περὶ γάρ ῥά ἑ χαλκὸς ἔλεψε φύλλά τε καὶ φλοιόν·
1.s181 νῦν αὖτέ μιν υἷες Ἀχαιῶν ἐν παλάμῃς φορέουσι δικασπόλοι, οἵ τε θέμιστας πρὸς Διὸς εἰρύαται·
1.s182 ὃ δέ τοι μέγας ἔσσεται ὅρκος·
1.s183 ἦ ποτʼ Ἀχιλλῆος ποθὴ ἵξεται υἷας Ἀχαιῶν σύμπαντας·
1.s184 τότε δʼ οὔ τι δυνήσεαι ἀχνύμενός περ χραισμεῖν, εὖτʼ ἂν πολλοὶ ὑφʼ Ἕκτορος ἀνδροφόνοιο θνήσκοντες πίπτωσι·
1.s185 σὺ δʼ ἔνδοθι θυμὸν ἀμύξεις χωόμενος ὅ τʼ ἄριστον Ἀχαιῶν οὐδὲν ἔτισας.
1.s186 ὣς φάτο Πηλεΐδης,
1.s187 ποτὶ δὲ σκῆπτρον βάλε γαίῃ χρυσείοις ἥλοισι πεπαρμένον,
1.s188 ἕζετο δʼ αὐτός·
1.s189 Ἀτρεΐδης δʼ ἑτέρωθεν ἐμήνιε·
1.s190 τοῖσι δὲ Νέστωρ ἡδυεπὴς ἀνόρουσε λιγὺς Πυλίων ἀγορητής, τοῦ καὶ ἀπὸ γλώσσης μέλιτος γλυκίων ῥέεν αὐδή·
1.s191 τῷ δʼ ἤδη δύο μὲν γενεαὶ μερόπων ἀνθρώπων ἐφθίαθʼ, οἵ οἱ πρόσθεν ἅμα τράφεν ἠδʼ ἐγένοντο ἐν Πύλῳ ἠγαθέῃ,
1.s192 μετὰ δὲ τριτάτοισιν ἄνασσεν·
1.s193 ὅ σφιν ἐὺ φρονέων ἀγορήσατο καὶ μετέειπεν·
1.s194 ὦ πόποι ἦ μέγα πένθος Ἀχαιΐδα γαῖαν ἱκάνει·
1.s195 ἦ κεν γηθήσαι Πρίαμος Πριάμοιό τε παῖδες ἄλλοι τε Τρῶες μέγα κεν κεχαροίατο θυμῷ εἰ σφῶϊν τάδε πάντα πυθοίατο μαρναμένοιϊν, οἳ περὶ μὲν βουλὴν Δαναῶν, περὶ δʼ ἐστὲ μάχεσθαι.
1.s196 ἀλλὰ πίθεσθʼ·
1.s197 ἄμφω δὲ νεωτέρω ἐστὸν ἐμεῖο·
1.s198 ἤδη γάρ ποτʼ ἐγὼ καὶ ἀρείοσιν ἠέ περ ὑμῖν ἀνδράσιν ὡμίλησα,
1.s199 καὶ οὔ ποτέ μʼ οἵ γʼ ἀθέριζον.
1.s200 οὐ γάρ πω τοίους ἴδον ἀνέρας οὐ δὲ ἴδωμαι, οἷον Πειρίθοόν τε Δρύαντά τε ποιμένα λαῶν Καινέα τʼ Ἐξάδιόν τε καὶ ἀντίθεον Πολύφημον Θησέα τʼ Αἰγεΐδην, ἐπιείκελον ἀθανάτοισιν·
1.s201 κάρτιστοι δὴ κεῖνοι ἐπιχθονίων τράφεν ἀνδρῶν·
1.s202 κάρτιστοι μὲν ἔσαν
1.s203 καὶ καρτίστοις ἐμάχοντο φηρσὶν ὀρεσκῴοισι
1.s204 καὶ ἐκπάγλως ἀπόλεσσαν.
1.s205 καὶ μὲν τοῖσιν ἐγὼ μεθομίλεον ἐκ Πύλου ἐλθὼν τηλόθεν ἐξ ἀπίης γαίης·
1.s206 καλέσαντο γὰρ αὐτοί·
1.s207 καὶ μαχόμην κατʼ ἔμʼ αὐτὸν ἐγώ·
1.s208 κείνοισι δʼ ἂν οὔ τις τῶν οἳ νῦν βροτοί εἰσιν ἐπιχθόνιοι μαχέοιτο·
1.s209 καὶ μέν μευ βουλέων ξύνιεν
1.s210 πείθοντό τε μύθῳ·
1.s211 ἀλλὰ πίθεσθε καὶ ὔμμες, ἐπεὶ πείθεσθαι ἄμεινον·
1.s212 μήτε σὺ τόνδʼ ἀγαθός περ ἐὼν ἀποαίρεο κούρην,
1.s213 ἀλλʼ ἔα ὥς οἱ πρῶτα δόσαν γέρας υἷες Ἀχαιῶν·
1.s214 μήτε σὺ Πηλείδη ἔθελʼ ἐριζέμεναι βασιλῆϊ ἀντιβίην, ἐπεὶ οὔ ποθʼ ὁμοίης ἔμμορε τιμῆς σκηπτοῦχος βασιλεύς, ᾧ τε Ζεὺς κῦδος ἔδωκεν.
1.s215 εἰ δὲ σὺ καρτερός ἐσσι θεὰ δέ σε γείνατο μήτηρ, ἀλλʼ ὅ γε φέρτερός ἐστιν ἐπεὶ πλεόνεσσιν ἀνάσσει.
1.s216 Ἀτρεΐδη σὺ δὲ παῦε τεὸν μένος·
1.s217 αὐτὰρ ἔγωγε λίσσομʼ Ἀχιλλῆϊ μεθέμεν χόλον, ὃς μέγα πᾶσιν ἕρκος Ἀχαιοῖσιν πέλεται πολέμοιο κακοῖο.
1.s218 τὸν δʼ ἀπαμειβόμενος προσέφη κρείων Ἀγαμέμνων·
1.s219 ναὶ δὴ ταῦτά γε πάντα γέρον κατὰ μοῖραν ἔειπες·
1.s220 ἀλλʼ ὅδʼ ἀνὴρ ἐθέλει περὶ πάντων ἔμμεναι ἄλλων,
1.s221 πάντων μὲν κρατέειν ἐθέλει, πάντεσσι δʼ ἀνάσσειν, πᾶσι δὲ σημαίνειν, ἅ τινʼ οὐ πείσεσθαι ὀΐω·
1.s222 εἰ δέ μιν αἰχμητὴν ἔθεσαν θεοὶ αἰὲν ἐόντες τοὔνεκά οἱ προθέουσιν ὀνείδεα μυθήσασθαι;
1.s223 τὸν δʼ ἄρʼ ὑποβλήδην ἠμείβετο δῖος Ἀχιλλεύς·
1.s224 ἦ γάρ κεν δειλός τε καὶ οὐτιδανὸς καλεοίμην εἰ δὴ σοὶ πᾶν ἔργον ὑπείξομαι ὅττί κεν εἴπῃς·
1.s225 ἄλλοισιν δὴ ταῦτʼ ἐπιτέλλεο,
1.s226 μὴ γὰρ ἔμοιγε σήμαινʼ·
1.s227 οὐ γὰρ ἔγωγʼ ἔτι σοὶ πείσεσθαι ὀΐω.
1.s228 ἄλλο δέ τοι ἐρέω,
1.s229 σὺ δʼ ἐνὶ φρεσὶ βάλλεο σῇσι·
1.s230 χερσὶ μὲν οὔ τοι ἔγωγε μαχήσομαι εἵνεκα κούρης οὔ τε σοὶ οὔτέ τῳ ἄλλῳ, ἐπεί μʼ ἀφέλεσθέ γε δόντες·
1.s231 τῶν δʼ ἄλλων ἅ μοί ἐστι θοῇ παρὰ νηῒ μελαίνῃ τῶν οὐκ ἄν τι φέροις ἀνελὼν ἀέκοντος ἐμεῖο·
1.s232 εἰ δʼ ἄγε μὴν πείρησαι ἵνα γνώωσι καὶ οἵδε·
1.s233 αἶψά τοι αἷμα κελαινὸν ἐρωήσει περὶ δουρί.
1.s234 ὣς τώ γʼ ἀντιβίοισι μαχεσσαμένω ἐπέεσσιν ἀνστήτην,
1.s235 λῦσαν δʼ ἀγορὴν παρὰ νηυσὶν Ἀχαιῶν·
1.s236 Πηλεΐδης μὲν ἐπὶ κλισίας καὶ νῆας ἐΐσας ἤϊε σύν τε Μενοιτιάδῃ καὶ οἷς ἑτάροισιν·
1.s237 Ἀτρεΐδης δʼ ἄρα νῆα θοὴν ἅλα δὲ προέρυσσεν,
1.s238 ἐν δʼ ἐρέτας ἔκρινεν ἐείκοσιν,
1.s239 ἐς δʼ ἑκατόμβην βῆσε θεῷ,
1.s240 ἀνὰ δὲ Χρυσηΐδα καλλιπάρῃον εἷσεν ἄγων·
1.s241 ἐν δʼ ἀρχὸς ἔβη πολύμητις Ὀδυσσεύς.
1.s242 οἳ μὲν ἔπειτʼ ἀναβάντες ἐπέπλεον ὑγρὰ κέλευθα,
1.s243 λαοὺς δʼ Ἀτρεΐδης ἀπολυμαίνεσθαι ἄνωγεν·
1.s244 οἳ δʼ ἀπελυμαίνοντο
1.s245 καὶ εἰς ἅλα λύματα βάλλον,
1.s246 ἕρδον δʼ Ἀπόλλωνι τεληέσσας ἑκατόμβας ταύρων ἠδʼ αἰγῶν παρὰ θῖνʼ ἁλὸς ἀτρυγέτοιο·
1.s247 κνίση δʼ οὐρανὸν ἷκεν ἑλισσομένη περὶ καπνῷ.
1.s248 ὣς οἳ μὲν τὰ πένοντο κατὰ στρατόν·
1.s249 οὐ δʼ Ἀγαμέμνων λῆγʼ ἔριδος τὴν πρῶτον ἐπηπείλησʼ Ἀχιλῆϊ,
1.s250 ἀλλʼ ὅ γε Ταλθύβιόν τε καὶ Εὐρυβάτην προσέειπε, τώ οἱ ἔσαν κήρυκε καὶ ὀτρηρὼ θεράποντε·
1.s251 ἔρχεσθον κλισίην Πηληϊάδεω Ἀχιλῆος·
1.s252 χειρὸς ἑλόντʼ ἀγέμεν Βρισηΐδα καλλιπάρῃον·
1.s253 εἰ δέ κε μὴ δώῃσιν ἐγὼ δέ κεν αὐτὸς ἕλωμαι ἐλθὼν σὺν πλεόνεσσι·
1.s254 τό οἱ καὶ ῥίγιον ἔσται.
1.s255 ὣς εἰπὼν προΐει,
1.s256 κρατερὸν δʼ ἐπὶ μῦθον ἔτελλε·
1.s257 τὼ δʼ ἀέκοντε βάτην παρὰ θῖνʼ ἁλὸς ἀτρυγέτοιο,
1.s258 Μυρμιδόνων δʼ ἐπί τε κλισίας καὶ νῆας ἱκέσθην,
1.s259 τὸν δʼ εὗρον παρά τε κλισίῃ καὶ νηῒ μελαίνῃ ἥμενον·
1.s260 οὐ δʼ ἄρα τώ γε ἰδὼν γήθησεν Ἀχιλλεύς.
1.s261 τὼ μὲν ταρβήσαντε καὶ αἰδομένω βασιλῆα στήτην,
1.s262 οὐ δέ τί μιν προσεφώνεον
1.s263 οὐ δʼ ἐρέοντο·
1.s264 αὐτὰρ ὃ ἔγνω ᾗσιν ἐνὶ φρεσὶ
1.s265 φώνησέν τε·
1.s266 χαίρετε κήρυκες Διὸς ἄγγελοι ἠδὲ καὶ ἀνδρῶν,
1.s267 ἆσσον ἴτʼ·
1.s268 οὔ τί μοι ὔμμες ἐπαίτιοι ἀλλʼ Ἀγαμέμνων, ὃ σφῶϊ προΐει Βρισηΐδος εἵνεκα κούρης. [1]
1.s269 ἀλλʼ ἄγε διογενὲς Πατρόκλεες ἔξαγε κούρην
1.s270 καί σφωϊν δὸς ἄγειν·
1.s271 τὼ δʼ αὐτὼ μάρτυροι ἔστων πρός τε θεῶν μακάρων πρός τε θνητῶν ἀνθρώπων καὶ πρὸς τοῦ βασιλῆος ἀπηνέος εἴ ποτε δʼ αὖτε χρειὼ ἐμεῖο γένηται ἀεικέα λοιγὸν ἀμῦναι τοῖς ἄλλοις·
1.s272 ἦ γὰρ ὅ γʼ ὀλοιῇσι φρεσὶ θύει,
1.s273 οὐ δέ τι οἶδε νοῆσαι ἅμα πρόσσω καὶ ὀπίσσω, ὅππως οἱ παρὰ νηυσὶ σόοι μαχέοιντο Ἀχαιοί.
1.s274 ὣς φάτο,
1.s275 Πάτροκλος δὲ φίλῳ ἐπεπείθεθʼ ἑταίρῳ,
1.s276 ἐκ δʼ ἄγαγε κλισίης Βρισηΐδα καλλιπάρῃον,
1.s277 δῶκε δʼ ἄγειν·
1.s278 τὼ δʼ αὖτις ἴτην παρὰ νῆας Ἀχαιῶν·
1.s279 ἣ δʼ ἀέκουσʼ ἅμα τοῖσι γυνὴ κίεν·
1.s280 αὐτὰρ Ἀχιλλεὺς δακρύσας ἑτάρων ἄφαρ ἕζετο νόσφι λιασθείς, θῖνʼ ἔφʼ ἁλὸς πολιῆς, ὁρόων ἐπʼ ἀπείρονα πόντον·
1.s281 πολλὰ δὲ μητρὶ φίλῃ ἠρήσατο χεῖρας ὀρεγνύς·
1.s282 μῆτερ ἐπεί μʼ ἔτεκές γε μινυνθάδιόν περ ἐόντα, τιμήν πέρ μοι ὄφελλεν Ὀλύμπιος ἐγγυαλίξαι Ζεὺς ὑψιβρεμέτης·
1.s283 νῦν δʼ οὐ δέ με τυτθὸν ἔτισεν·
1.s284 ἦ γάρ μʼ Ἀτρεΐδης εὐρὺ κρείων Ἀγαμέμνων ἠτίμησεν·
1.s285 ἑλὼν γὰρ ἔχει γέρας αὐτὸς ἀπούρας.
1.s286 ὣς φάτο δάκρυ χέων,
1.s287 τοῦ δʼ ἔκλυε πότνια μήτηρ ἡμένη ἐν βένθεσσιν ἁλὸς παρὰ πατρὶ γέροντι·
1.s288 καρπαλίμως δʼ ἀνέδυ πολιῆς ἁλὸς ἠΰτʼ ὀμίχλη,
1.s289 καί ῥα πάροιθʼ αὐτοῖο καθέζετο δάκρυ χέοντος, χειρί τέ μιν κατέρεξεν ἔπος τʼ ἔφατʼ ἔκ τʼ ὀνόμαζε·
1.s290 τέκνον τί κλαίεις;
1.s291 τί δέ σε φρένας ἵκετο πένθος;
1.s292 ἐξαύδα, μὴ κεῦθε νόῳ, ἵνα εἴδομεν ἄμφω.
1.s293 τὴν δὲ βαρὺ στενάχων προσέφη πόδας ὠκὺς Ἀχιλλεύς·
1.s294 οἶσθα·
1.s295 τί ἤ τοι ταῦτα ἰδυίῃ πάντʼ ἀγορεύω;
1.s296 ᾠχόμεθʼ ἐς Θήβην ἱερὴν πόλιν Ἠετίωνος,
1.s297 τὴν δὲ διεπράθομέν τε καὶ ἤγομεν ἐνθάδε πάντα·
1.s298 καὶ τὰ μὲν εὖ δάσσαντο μετὰ σφίσιν υἷες Ἀχαιῶν,
1.s299 ἐκ δʼ ἕλον Ἀτρεΐδῃ Χρυσηΐδα καλλιπάρῃον.
1.s300 Χρύσης δʼ αὖθʼ ἱερεὺς ἑκατηβόλου Ἀπόλλωνος ἦλθε θοὰς ἐπὶ νῆας Ἀχαιῶν χαλκοχιτώνων λυσόμενός τε θύγατρα φέρων τʼ ἀπερείσιʼ ἄποινα, στέμματʼ ἔχων ἐν χερσὶν ἑκηβόλου Ἀπόλλωνος χρυσέῳ ἀνὰ σκήπτρῳ,
1.s301 καὶ λίσσετο πάντας Ἀχαιούς, Ἀτρεΐδα δὲ μάλιστα δύω κοσμήτορε λαῶν.
1.s302 ἔνθʼ ἄλλοι μὲν πάντες ἐπευφήμησαν Ἀχαιοὶ αἰδεῖσθαί θʼ ἱερῆα καὶ ἀγλαὰ δέχθαι ἄποινα·
1.s303 ἀλλʼ οὐκ Ἀτρεΐδῃ Ἀγαμέμνονι ἥνδανε θυμῷ,
1.s304 ἀλλὰ κακῶς ἀφίει,
1.s305 κρατερὸν δʼ ἐπὶ μῦθον ἔτελλε·
1.s306 χωόμενος δʼ ὁ γέρων πάλιν ᾤχετο·
1.s307 τοῖο δʼ Ἀπόλλων εὐξαμένου ἤκουσεν, ἐπεὶ μάλα οἱ φίλος ἦεν,
1.s308 ἧκε δʼ ἐπʼ Ἀργείοισι κακὸν βέλος·
1.s309 οἳ δέ νυ λαοὶ θνῇσκον ἐπασσύτεροι,
1.s310 τὰ δʼ ἐπῴχετο κῆλα θεοῖο πάντῃ ἀνὰ στρατὸν εὐρὺν Ἀχαιῶν·
1.s311 ἄμμι δὲ μάντις εὖ εἰδὼς ἀγόρευε θεοπροπίας ἑκάτοιο.
1.s312 αὐτίκʼ ἐγὼ πρῶτος κελόμην θεὸν ἱλάσκεσθαι·
1.s313 Ἀτρεΐωνα δʼ ἔπειτα χόλος λάβεν,
1.s314 αἶψα δʼ ἀναστὰς ἠπείλησεν μῦθον ὃ δὴ τετελεσμένος ἐστί·
1.s315 τὴν μὲν γὰρ σὺν νηῒ θοῇ ἑλίκωπες Ἀχαιοὶ ἐς Χρύσην πέμπουσιν,
1.s316 ἄγουσι δὲ δῶρα ἄνακτι·
1.s317 τὴν δὲ νέον κλισίηθεν ἔβαν κήρυκες ἄγοντες κούρην Βρισῆος τήν μοι δόσαν υἷες Ἀχαιῶν.
1.s318 ἀλλὰ σὺ εἰ δύνασαί γε περίσχεο παιδὸς ἑῆος·
1.s319 ἐλθοῦσʼ Οὔλυμπον δὲ Δία λίσαι, εἴ ποτε δή τι ἢ ἔπει ὤνησας κραδίην Διὸς ἠὲ καὶ ἔργῳ.
1.s320 πολλάκι γάρ σεο πατρὸς ἐνὶ μεγάροισιν ἄκουσα εὐχομένης ὅτʼ ἔφησθα κελαινεφέϊ Κρονίωνι οἴη ἐν ἀθανάτοισιν ἀεικέα λοιγὸν ἀμῦναι, ὁππότε μιν ξυνδῆσαι Ὀλύμπιοι ἤθελον ἄλλοι Ἥρη τʼ ἠδὲ Ποσειδάων καὶ Παλλὰς Ἀθήνη·
1.s321 ἀλλὰ σὺ τόν γʼ ἐλθοῦσα θεὰ ὑπελύσαο δεσμῶν, ὦχʼ ἑκατόγχειρον καλέσασʼ ἐς μακρὸν Ὄλυμπον, ὃν Βριάρεων καλέουσι θεοί, ἄνδρες δέ τε πάντες Αἰγαίωνʼ,
1.s322 ὃ γὰρ αὖτε βίην οὗ πατρὸς ἀμείνων· [1]
1.s323 ὅς ῥα παρὰ Κρονίωνι καθέζετο κύδεϊ γαίων·
1.s324 τὸν καὶ ὑπέδεισαν μάκαρες
1.s325 θεοὶ οὐ δʼ ἔτʼ ἔδησαν.
1.s326 τῶν νῦν μιν μνήσασα παρέζεο καὶ λαβὲ γούνων αἴ κέν πως ἐθέλῃσιν ἐπὶ Τρώεσσιν ἀρῆξαι, τοὺς δὲ κατὰ πρύμνας τε καὶ ἀμφʼ ἅλα ἔλσαι Ἀχαιοὺς κτεινομένους, ἵνα πάντες ἐπαύρωνται βασιλῆος, γνῷ δὲ καὶ Ἀτρεΐδης εὐρὺ κρείων Ἀγαμέμνων ἣν ἄτην ὅ τʼ ἄριστον Ἀχαιῶν οὐδὲν ἔτισεν.
1.s327 τὸν δʼ ἠμείβετʼ ἔπειτα Θέτις κατὰ δάκρυ χέουσα·
1.s328 ὤ μοι τέκνον ἐμόν, τί νύ σʼ ἔτρεφον αἰνὰ τεκοῦσα;
1.s329 αἴθʼ ὄφελες παρὰ νηυσὶν ἀδάκρυτος καὶ ἀπήμων ἧσθαι, ἐπεί νύ τοι αἶσα μίνυνθά περ οὔ τι μάλα δήν·
1.s330 νῦν δʼ ἅμα τʼ ὠκύμορος καὶ ὀϊζυρὸς περὶ πάντων ἔπλεο·
1.s331 τώ σε κακῇ αἴσῃ τέκον ἐν μεγάροισι.
1.s332 τοῦτο δέ τοι ἐρέουσα ἔπος Διὶ τερπικεραύνῳ εἶμʼ αὐτὴ πρὸς Ὄλυμπον ἀγάννιφον αἴ κε πίθηται.
1.s333 ἀλλὰ σὺ μὲν νῦν νηυσὶ παρήμενος ὠκυπόροισι μήνιʼ Ἀχαιοῖσιν,
1.s334 πολέμου δʼ ἀποπαύεο πάμπαν·
1.s335 Ζεὺς γὰρ ἐς Ὠκεανὸν μετʼ ἀμύμονας Αἰθιοπῆας χθιζὸς ἔβη κατὰ δαῖτα,
1.s336 θεοὶ δʼ ἅμα πάντες ἕποντο·
1.s337 δωδεκάτῃ δέ τοι αὖτις ἐλεύσεται Οὔλυμπον δέ,
1.s338 καὶ τότʼ ἔπειτά τοι εἶμι Διὸς ποτὶ χαλκοβατὲς δῶ,
1.s339 καί μιν γουνάσομαι
1.s340 καί μιν πείσεσθαι ὀΐω.
1.s341 ὣς ἄρα φωνήσασʼ ἀπεβήσετο,
1.s342 τὸν δὲ λίπʼ αὐτοῦ χωόμενον κατὰ θυμὸν ἐϋζώνοιο γυναικὸς τήν ῥα βίῃ ἀέκοντος ἀπηύρων·
1.s343 αὐτὰρ Ὀδυσσεὺς ἐς Χρύσην ἵκανεν ἄγων ἱερὴν ἑκατόμβην.
1.s344 οἳ δʼ ὅτε δὴ λιμένος πολυβενθέος ἐντὸς ἵκοντο ἱστία μὲν στείλαντο, θέσαν δʼ ἐν νηῒ μελαίνῃ,
1.s345 ἱστὸν δʼ ἱστοδόκῃ πέλασαν προτόνοισιν ὑφέντες καρπαλίμως,
1.s346 τὴν δʼ εἰς ὅρμον προέρεσσαν ἐρετμοῖς.
1.s347 ἐκ δʼ εὐνὰς ἔβαλον,
1.s348 κατὰ δὲ πρυμνήσιʼ ἔδησαν·
1.s349 ἐκ δὲ καὶ αὐτοὶ βαῖνον ἐπὶ ῥηγμῖνι θαλάσσης,
1.s350 ἐκ δʼ ἑκατόμβην βῆσαν ἑκηβόλῳ Ἀπόλλωνι·
1.s351 ἐκ δὲ Χρυσηῒς νηὸς βῆ ποντοπόροιο.
1.s352 τὴν μὲν ἔπειτʼ ἐπὶ βωμὸν ἄγων πολύμητις Ὀδυσσεὺς πατρὶ φίλῳ ἐν χερσὶ τίθει
1.s353 καί μιν προσέειπεν·
1.s354 ὦ Χρύση, πρό μʼ ἔπεμψεν ἄναξ ἀνδρῶν Ἀγαμέμνων παῖδά τε σοὶ ἀγέμεν, Φοίβῳ θʼ ἱερὴν ἑκατόμβην ῥέξαι ὑπὲρ Δαναῶν ὄφρʼ ἱλασόμεσθα ἄνακτα, ὃς νῦν Ἀργείοισι πολύστονα κήδεʼ ἐφῆκεν.
1.s355 ὣς εἰπὼν ἐν χερσὶ τίθει,
1.s356 ὃ δὲ δέξατο χαίρων παῖδα φίλην·
1.s357 τοὶ δʼ ὦκα θεῷ ἱερὴν ἑκατόμβην ἑξείης ἔστησαν ἐΰδμητον περὶ βωμόν,
1.s358 χερνίψαντο δʼ ἔπειτα καὶ οὐλοχύτας ἀνέλοντο.
1.s359 τοῖσιν δὲ Χρύσης μεγάλʼ εὔχετο χεῖρας ἀνασχών·
1.s360 κλῦθί μευ ἀργυρότοξʼ, ὃς Χρύσην ἀμφιβέβηκας Κίλλαν τε ζαθέην Τενέδοιό τε ἶφι ἀνάσσεις·
1.s361 ἦ μὲν δή ποτʼ ἐμεῦ πάρος ἔκλυες εὐξαμένοιο,
1.s362 τίμησας μὲν ἐμέ, μέγα δʼ ἴψαο λαὸν Ἀχαιῶν·
1.s363 ἠδʼ ἔτι καὶ νῦν μοι τόδʼ ἐπικρήηνον ἐέλδωρ·
1.s364 ἤδη νῦν Δαναοῖσιν ἀεικέα λοιγὸν ἄμυνον.
1.s365 ὣς ἔφατʼ εὐχόμενος,
1.s366 τοῦ δʼ ἔκλυε Φοῖβος Ἀπόλλων.
1.s367 αὐτὰρ ἐπεί ῥʼ εὔξαντο καὶ οὐλοχύτας προβάλοντο, αὐέρυσαν μὲν πρῶτα καὶ ἔσφαξαν καὶ ἔδειραν, μηρούς τʼ ἐξέταμον κατά τε κνίσῃ ἐκάλυψαν δίπτυχα ποιήσαντες,
1.s368 ἐπʼ αὐτῶν δʼ ὠμοθέτησαν·
1.s369 καῖε δʼ ἐπὶ σχίζῃς ὁ γέρων,
1.s370 ἐπὶ δʼ αἴθοπα οἶνον λεῖβε·
1.s371 νέοι δὲ παρʼ αὐτὸν ἔχον πεμπώβολα χερσίν.
1.s372 αὐτὰρ ἐπεὶ κατὰ μῆρε κάη καὶ σπλάγχνα πάσαντο, μίστυλλόν τʼ ἄρα τἆλλα καὶ ἀμφʼ ὀβελοῖσιν ἔπειραν, ὤπτησάν τε περιφραδέως, ἐρύσαντό τε πάντα.
1.s373 αὐτὰρ ἐπεὶ παύσαντο πόνου τετύκοντό τε δαῖτα δαίνυντʼ, οὐ δέ τι θυμὸς ἐδεύετο δαιτὸς ἐΐσης.
1.s374 αὐτὰρ ἐπεὶ πόσιος καὶ ἐδητύος ἐξ ἔρον ἕντο, κοῦροι μὲν κρητῆρας ἐπεστέψαντο ποτοῖο, νώμησαν δʼ ἄρα πᾶσιν ἐπαρξάμενοι δεπάεσσιν·
1.s375 οἳ δὲ πανημέριοι μολπῇ θεὸν ἱλάσκοντο καλὸν ἀείδοντες παιήονα κοῦροι Ἀχαιῶν μέλποντες ἑκάεργον·
1.s376 ὃ δὲ φρένα τέρπετʼ ἀκούων.
1.s377 ἦμος δʼ ἠέλιος κατέδυ καὶ ἐπὶ κνέφας ἦλθε, δὴ τότε κοιμήσαντο παρὰ πρυμνήσια νηός·
1.s378 ἦμος δʼ ἠριγένεια φάνη ῥοδοδάκτυλος Ἠώς, καὶ τότʼ ἔπειτʼ ἀνάγοντο μετὰ στρατὸν εὐρὺν Ἀχαιῶν·
1.s379 τοῖσιν δʼ ἴκμενον οὖρον ἵει ἑκάεργος Ἀπόλλων·
1.s380 οἳ δʼ ἱστὸν στήσαντʼ ἀνά θʼ ἱστία λευκὰ πέτασσαν,
1.s381 ἐν δʼ ἄνεμος πρῆσεν μέσον ἱστίον,
1.s382 ἀμφὶ δὲ κῦμα στείρῃ πορφύρεον μεγάλʼ ἴαχε νηὸς ἰούσης·
1.s383 ἣ δʼ ἔθεεν κατὰ κῦμα διαπρήσσουσα κέλευθον.
1.s384 αὐτὰρ ἐπεί ῥʼ ἵκοντο κατὰ στρατὸν εὐρὺν Ἀχαιῶν, νῆα μὲν οἵ γε μέλαιναν ἐπʼ ἠπείροιο ἔρυσσαν ὑψοῦ ἐπὶ ψαμάθοις, ὑπὸ δʼ ἕρματα μακρὰ τάνυσσαν·
1.s385 αὐτοὶ δʼ ἐσκίδναντο κατὰ κλισίας τε νέας τε.
1.s386 αὐτὰρ ὃ μήνιε νηυσὶ παρήμενος ὠκυπόροισι διογενὴς Πηλῆος υἱὸς πόδας ὠκὺς Ἀχιλλεύς·
1.s387 οὔτέ ποτʼ εἰς ἀγορὴν πωλέσκετο κυδιάνειραν οὔτέ ποτʼ ἐς πόλεμον,
1.s388 ἀλλὰ φθινύθεσκε φίλον κῆρ αὖθι μένων,
1.s389 ποθέεσκε δʼ ἀϋτήν τε πτόλεμόν τε.
1.s390 ἀλλʼ ὅτε δή ῥʼ ἐκ τοῖο δυωδεκάτη γένετʼ ἠώς, καὶ τότε δὴ πρὸς Ὄλυμπον ἴσαν θεοὶ αἰὲν ἐόντες πάντες ἅμα,
1.s391 Ζεὺς δʼ ἦρχε·
1.s392 Θέτις δʼ οὐ λήθετʼ ἐφετμέων παιδὸς ἑοῦ,
1.s393 ἀλλʼ ἥ γʼ ἀνεδύσετο κῦμα θαλάσσης.
1.s394 ἠερίη δʼ ἀνέβη μέγαν οὐρανὸν Οὔλυμπόν τε.
1.s395 εὗρεν δʼ εὐρύοπα Κρονίδην ἄτερ ἥμενον ἄλλων ἀκροτάτῃ κορυφῇ πολυδειράδος Οὐλύμποιο·
1.s396 καί ῥα πάροιθʼ αὐτοῖο καθέζετο,
1.s397 καὶ λάβε γούνων σκαιῇ,
1.s398 δεξιτερῇ δʼ ἄρʼ ὑπʼ ἀνθερεῶνος ἑλοῦσα λισσομένη προσέειπε Δία Κρονίωνα ἄνακτα·
1.s399 Ζεῦ πάτερ εἴ ποτε δή σε μετʼ ἀθανάτοισιν ὄνησα ἢ ἔπει ἢ ἔργῳ, τόδε μοι κρήηνον ἐέλδωρ·
1.s400 τίμησόν μοι υἱὸν ὃς ὠκυμορώτατος ἄλλων ἔπλετʼ·
1.s401 ἀτάρ μιν νῦν γε ἄναξ ἀνδρῶν Ἀγαμέμνων ἠτίμησεν·
1.s402 ἑλὼν γὰρ ἔχει γέρας αὐτὸς ἀπούρας.
1.s403 ἀλλὰ σύ πέρ μιν τῖσον Ὀλύμπιε μητίετα Ζεῦ·
1.s404 τόφρα δʼ ἐπὶ Τρώεσσι τίθει κράτος ὄφρʼ ἂν Ἀχαιοὶ υἱὸν ἐμὸν τίσωσιν ὀφέλλωσίν τέ ἑ τιμῇ.
1.s405 ὣς φάτο·
1.s406 τὴν δʼ οὔ τι προσέφη νεφεληγερέτα Ζεύς,
1.s407 ἀλλʼ ἀκέων δὴν ἧστο·
1.s408 Θέτις δʼ ὡς ἥψατο γούνων ὣς ἔχετʼ ἐμπεφυυῖα,
1.s409 καὶ εἴρετο δεύτερον αὖτις·
1.s410 νημερτὲς μὲν δή μοι ὑπόσχεο καὶ κατάνευσον ἢ ἀπόειπʼ, ἐπεὶ οὔ τοι ἔπι δέος, ὄφρʼ ἐῢ εἰδέω ὅσσον ἐγὼ μετὰ πᾶσιν ἀτιμοτάτη θεός εἰμι.
1.s411 τὴν δὲ μέγʼ ὀχθήσας προσέφη νεφεληγερέτα Ζεύς·
1.s412 ἦ δὴ λοίγια ἔργʼ ὅ τέ μʼ ἐχθοδοπῆσαι ἐφήσεις Ἥρῃ ὅτʼ ἄν μʼ ἐρέθῃσιν ὀνειδείοις ἐπέεσσιν·
1.s413 ἣ δὲ καὶ αὔτως μʼ αἰεὶ ἐν ἀθανάτοισι θεοῖσι νεικεῖ,
1.s414 καί τέ μέ φησι μάχῃ Τρώεσσιν ἀρήγειν.
1.s415 ἀλλὰ σὺ μὲν νῦν αὖτις ἀπόστιχε μή τι νοήσῃ Ἥρη·
1.s416 ἐμοὶ δέ κε ταῦτα μελήσεται ὄφρα τελέσσω·
1.s417 εἰ δʼ ἄγε τοι κεφαλῇ κατανεύσομαι ὄφρα πεποίθῃς·
1.s418 τοῦτο γὰρ ἐξ ἐμέθεν γε μετʼ ἀθανάτοισι μέγιστον τέκμωρ·
1.s419 οὐ γὰρ ἐμὸν παλινάγρετον οὐ δʼ ἀπατηλὸν οὐ δʼ ἀτελεύτητον ὅ τί κεν κεφαλῇ κατανεύσω. [1]
1.s420 ἦ
1.s421 καὶ κυανέῃσιν ἐπʼ ὀφρύσι νεῦσε Κρονίων·
1.s422 ἀμβρόσιαι δʼ ἄρα χαῖται ἐπερρώσαντο ἄνακτος κρατὸς ἀπʼ ἀθανάτοιο·
1.s423 μέγαν δʼ ἐλέλιξεν Ὄλυμπον.
1.s424 τώ γʼ ὣς βουλεύσαντε διέτμαγεν·
1.s425 ἣ μὲν ἔπειτα εἰς ἅλα ἆλτο βαθεῖαν ἀπʼ αἰγλήεντος Ὀλύμπου, Ζεὺς δὲ ἑὸν πρὸς δῶμα·
1.s426 θεοὶ δʼ ἅμα πάντες ἀνέσταν ἐξ ἑδέων σφοῦ πατρὸς ἐναντίον·
1.s427 οὐ δέ τις ἔτλη μεῖναι ἐπερχόμενον,
1.s428 ἀλλʼ ἀντίοι ἔσταν ἅπαντες.
1.s429 ὣς ὃ μὲν ἔνθα καθέζετʼ ἐπὶ θρόνου·
1.s430 οὐ δέ μιν Ἥρη ἠγνοίησεν ἰδοῦσʼ ὅτι οἱ συμφράσσατο βουλὰς ἀργυρόπεζα Θέτις θυγάτηρ ἁλίοιο γέροντος.
1.s431 αὐτίκα κερτομίοισι Δία Κρονίωνα προσηύδα·
1.s432 τίς δʼ αὖ τοι δολομῆτα θεῶν συμφράσσατο βουλάς;
1.s433 αἰεί τοι φίλον ἐστὶν ἐμεῦ ἀπὸ νόσφιν ἐόντα κρυπτάδια φρονέοντα δικαζέμεν·
1.s434 οὐ δέ τί πώ μοι πρόφρων τέτληκας εἰπεῖν ἔπος ὅττι νοήσῃς.
1.s435 τὴν δʼ ἠμείβετʼ ἔπειτα πατὴρ ἀνδρῶν τε θεῶν τε·
1.s436 Ἥρη μὴ δὴ πάντας ἐμοὺς ἐπιέλπεο μύθους εἰδήσειν·
1.s437 χαλεποί τοι ἔσοντʼ ἀλόχῳ περ ἐούσῃ·
1.s438 ἀλλʼ ὃν μέν κʼ ἐπιεικὲς ἀκουέμεν οὔ τις ἔπειτα οὔ τε θεῶν πρότερος τὸν εἴσεται οὔ τʼ ἀνθρώπων·
1.s439 ὃν δέ κʼ ἐγὼν ἀπάνευθε θεῶν ἐθέλωμι νοῆσαι μή τι σὺ ταῦτα ἕκαστα διείρεο μη δὲ μετάλλα.
1.s440 τὸν δʼ ἠμείβετʼ ἔπειτα βοῶπις πότνια Ἥρη·
1.s441 αἰνότατε Κρονίδη ποῖον τὸν μῦθον ἔειπες;
1.s442 καὶ λίην σε πάρος γʼ οὔ τʼ εἴρομαι οὔ τε μεταλλῶ,
1.s443 ἀλλὰ μάλʼ εὔκηλος τὰ φράζεαι ἅσσʼ ἐθέλῃσθα.
1.s444 νῦν δʼ αἰνῶς δείδοικα κατὰ φρένα μή σε παρείπῃ ἀργυρόπεζα Θέτις θυγάτηρ ἁλίοιο γέροντος·
1.s445 ἠερίη γὰρ σοί γε παρέζετο
1.s446 καὶ λάβε γούνων·
1.s447 τῇ σʼ ὀΐω κατανεῦσαι ἐτήτυμον ὡς Ἀχιλῆα τιμήσῃς, ὀλέσῃς δὲ πολέας ἐπὶ νηυσὶν Ἀχαιῶν.
1.s448 τὴν δʼ ἀπαμειβόμενος προσέφη νεφεληγερέτα Ζεύς·
1.s449 δαιμονίη αἰεὶ μὲν ὀΐεαι
1.s450 οὐ δέ σε λήθω·
1.s451 πρῆξαι δʼ ἔμπης οὔ τι δυνήσεαι,
1.s452 ἀλλʼ ἀπὸ θυμοῦ μᾶλλον ἐμοὶ ἔσεαι·
1.s453 τὸ δέ τοι καὶ ῥίγιον ἔσται.
1.s454 εἰ δʼ οὕτω τοῦτʼ ἐστὶν ἐμοὶ μέλλει φίλον εἶναι·
1.s455 ἀλλʼ ἀκέουσα κάθησο,
1.s456 ἐμῷ δʼ ἐπιπείθεο μύθῳ, μή νύ τοι οὐ χραίσμωσιν ὅσοι θεοί εἰσʼ ἐν Ὀλύμπῳ ἆσσον ἰόνθʼ, ὅτε κέν τοι ἀάπτους χεῖρας ἐφείω.
1.s457 ὣς ἔφατʼ
1.s458 ἔδεισεν δὲ βοῶπις πότνια Ἥρη,
1.s459 καί ῥʼ ἀκέουσα καθῆστο ἐπιγνάμψασα φίλον κῆρ·
1.s460 ὄχθησαν δʼ ἀνὰ δῶμα Διὸς θεοὶ Οὐρανίωνες·
1.s461 τοῖσιν δʼ Ἥφαιστος κλυτοτέχνης ἦρχʼ ἀγορεύειν μητρὶ φίλῃ ἐπίηρα φέρων λευκωλένῳ Ἥρῃ·
1.s462 ἦ δὴ λοίγια ἔργα τάδʼ ἔσσεται οὐ δʼ ἔτʼ ἀνεκτά, εἰ δὴ σφὼ ἕνεκα θνητῶν ἐριδαίνετον ὧδε, ἐν δὲ θεοῖσι κολῳὸν ἐλαύνετον·
1.s463 οὐ δέ τι δαιτὸς ἐσθλῆς ἔσσεται ἦδος, ἐπεὶ τὰ χερείονα νικᾷ.
1.s464 μητρὶ δʼ ἐγὼ παράφημι καὶ αὐτῇ περ νοεούσῃ πατρὶ φίλῳ ἐπίηρα φέρειν Διί, ὄφρα μὴ αὖτε νεικείῃσι πατήρ, σὺν δʼ ἡμῖν δαῖτα ταράξῃ.
1.s464a εἴ περ γάρ κ' ἐθέλῃσιν Ὀλύμπιος ἀστεροπητὴς ἐξ ἑδέων στυφελίξαι·
1.s465 ὃ γὰρ πολὺ φέρτατός ἐστιν.
1.s466 ἀλλὰ σὺ τὸν ἐπέεσσι καθάπτεσθαι μαλακοῖσιν·
1.s467 αὐτίκʼ ἔπειθʼ ἵλαος Ὀλύμπιος ἔσσεται ἡμῖν.
1.s468 ὣς ἄρʼ ἔφη
1.s469 καὶ ἀναΐξας δέπας ἀμφικύπελλον μητρὶ φίλῃ ἐν χειρὶ τίθει
1.s470 καί μιν προσέειπε·
1.s471 τέτλαθι μῆτερ ἐμή,
1.s472 καὶ ἀνάσχεο κηδομένη περ, μή σε φίλην περ ἐοῦσαν ἐν ὀφθαλμοῖσιν ἴδωμαι θεινομένην,
1.s473 τότε δʼ οὔ τι δυνήσομαι ἀχνύμενός περ χραισμεῖν·
1.s474 ἀργαλέος γὰρ Ὀλύμπιος ἀντιφέρεσθαι·
1.s475 ἤδη γάρ με καὶ ἄλλοτʼ ἀλεξέμεναι μεμαῶτα ῥῖψε ποδὸς τεταγὼν ἀπὸ βηλοῦ θεσπεσίοιο,
1.s476 πᾶν δʼ ἦμαρ φερόμην,
1.s477 ἅμα δʼ ἠελίῳ καταδύντι κάππεσον ἐν Λήμνῳ,
1.s478 ὀλίγος δʼ ἔτι θυμὸς ἐνῆεν·
1.s479 ἔνθά με Σίντιες ἄνδρες ἄφαρ κομίσαντο πεσόντα.
1.s480 ὣς φάτο,
1.s481 μείδησεν δὲ θεὰ λευκώλενος Ἥρη,
1.s482 μειδήσασα δὲ παιδὸς ἐδέξατο χειρὶ κύπελλον·
1.s483 αὐτὰρ ὃ τοῖς ἄλλοισι θεοῖς ἐνδέξια πᾶσιν οἰνοχόει γλυκὺ νέκταρ ἀπὸ κρητῆρος ἀφύσσων·
1.s484 ἄσβεστος δʼ ἄρʼ ἐνῶρτο γέλως μακάρεσσι θεοῖσιν ὡς ἴδον Ἥφαιστον διὰ δώματα ποιπνύοντα.
1.s485 ὣς τότε μὲν πρόπαν ἦμαρ ἐς ἠέλιον καταδύντα δαίνυντʼ,
1.s486 οὐ δέ τι θυμὸς ἐδεύετο δαιτὸς ἐΐσης, οὐ μὲν φόρμιγγος περικαλλέος ἣν ἔχʼ Ἀπόλλων, Μουσάων θʼ αἳ ἄειδον ἀμειβόμεναι ὀπὶ καλῇ.
1.s487 αὐτὰρ ἐπεὶ κατέδυ λαμπρὸν φάος ἠελίοιο, οἳ μὲν κακκείοντες ἔβαν οἶκον δὲ ἕκαστος, ἧχι ἑκάστῳ δῶμα περικλυτὸς ἀμφιγυήεις Ἥφαιστος ποίησεν ἰδυίῃσι πραπίδεσσι· Ζεὺς δὲ πρὸς ὃν λέχος ἤϊʼ Ὀλύμπιος ἀστεροπητής,
1.s487a Ζεὺς δὲ πρὸς ὃν λέχος ἤϊ' Ὀλύμπιος ἀστεροπητής,
1.s488 ἔνθα πάρος κοιμᾶθʼ ὅτε μιν γλυκὺς ὕπνος ἱκάνοι·
1.s489 ἔνθα καθεῦδʼ ἀναβάς,
1.s490 παρὰ δὲ χρυσόθρονος Ἥρη.
