<TEI py:pytype="TREE" xmlns:py="http://codespeak.net/lxml/objectify/pytype" xmlns="http://www.tei-c.org/ns/1.0"><teiHeader><profileDesc><settingDesc><listPlace>
          <place xml:id="http://pleiades.stoa.org/places/531093">
              <placeName>Same</placeName>
            </place><place xml:id="http://pleiades.stoa.org/places/570028">
              <placeName>Achaea/Achaia (region)</placeName>
            </place><place xml:id="http://pleiades.stoa.org/places/570400">
              <placeName>Kythera</placeName>
            </place><place xml:id="http://pleiades.stoa.org/places/570455">
              <placeName>Malea Pr.</placeName>
            </place><place xml:id="http://pleiades.stoa.org/places/531012">
              <placeName>Nerikos?</placeName>
            </place><place xml:id="http://pleiades.stoa.org/places/530906">
              <placeName>Ithaca Ins.</placeName>
            </place><place xml:id="http://pleiades.stoa.org/places/531154">
              <placeName>Zacynthus</placeName>
            </place><place xml:id="http://pleiades.stoa.org/places/507409">
              <placeName>Ismaros/Ismara/Parthenion/Phalesina</placeName>
            </place><place xml:id="http://pleiades.stoa.org/places/550595">
              <placeName>Ilium/Troia</placeName>
            </place>
        </listPlace></settingDesc></profileDesc><encodingDesc><classDecl><taxonomy>
          <category xml:id="Apollo">
              <catDesc>Apollo</catDesc>
            </category><category xml:id="Cyclopes">
              <catDesc>Cyclopes</catDesc>
            </category><category xml:id="Calypso">
              <catDesc>Calypso</catDesc>
            </category><category xml:id="Laertes">
              <catDesc>Laertes</catDesc>
            </category><category xml:id="Athena">
              <catDesc>Athena</catDesc>
            </category><category xml:id="Eos">
              <catDesc>Eos</catDesc>
            </category><category xml:id="Lotuseaters">
              <catDesc>Lotuseaters</catDesc>
            </category><category xml:id="Maron">
              <catDesc>Maron</catDesc>
            </category><category xml:id="Cicones">
              <catDesc>Cicones</catDesc>
            </category><category xml:id="Atreus">
              <catDesc>Atreus</catDesc>
            </category><category xml:id="Circe">
              <catDesc>Circe</catDesc>
            </category><category xml:id="Alcinous">
              <catDesc>Alcinous</catDesc>
            </category><category xml:id="Polyphemus">
              <catDesc>Polyphemus</catDesc>
            </category><category xml:id="Odysseus">
              <catDesc>Odysseus</catDesc>
            </category><category xml:id="Poseidon">
              <catDesc>Poseidon</catDesc>
            </category><category xml:id="Cronus">
              <catDesc>Cronus</catDesc>
            </category><category xml:id="HadesUnderworld">
              <catDesc>HadesUnderworld</catDesc>
            </category><category xml:id="Zeus">
              <catDesc>Zeus</catDesc>
            </category><category xml:id="Agamemnon">
              <catDesc>Agamemnon</catDesc>
            </category>
        </taxonomy></classDecl></encodingDesc></teiHeader><text><body><div xml:lang="grc" type="edition" n="urn:cts:greekLit:tlg0012.tlg002.perseus-grc2"><div type="textpart" subtype="book" n="9"><milestone unit="card" n="1" ed="p"/><l n="1">τὸν δʼ ἀπαμειβόμενος προσέφη πολύμητις <persName xml:id="recogito-97995a74-48aa-49e9-9d31-b2ae64143f63" ana="#Odysseus">Ὀδυσσεύς</persName>·</l><q type="unspecified"><l n="2"><persName xml:id="recogito-5ede5d98-57d5-4ea5-81ce-9be9e3a12217" ana="#Alcinous">Ἀλκίνοε</persName> κρεῖον, πάντων ἀριδείκετε λαῶν,</l><l n="3">ἦ τοι μὲν τόδε καλὸν ἀκουέμεν ἐστὶν ἀοιδοῦ</l><l n="4">τοιοῦδʼ οἷος ὅδʼ ἐστί, θεοῖς ἐναλίγκιος αὐδήν.</l><l n="5">οὐ γὰρ ἐγώ γέ τί φημι τέλος χαριέστερον εἶναι</l><l n="6">ἢ ὅτʼ ἐυφροσύνη μὲν ἔχῃ κάτα δῆμον ἅπαντα,</l><l n="7">δαιτυμόνες δʼ ἀνὰ δώματʼ ἀκουάζωνται ἀοιδοῦ</l><l n="8">ἥμενοι ἑξείης, παρὰ δὲ πλήθωσι τράπεζαι</l><l n="9">σίτου καὶ κρειῶν, μέθυ δʼ ἐκ κρητῆρος ἀφύσσων</l><l n="10">οἰνοχόος φορέῃσι καὶ ἐγχείῃ δεπάεσσι·</l><l n="11">τοῦτό τί μοι κάλλιστον ἐνὶ φρεσὶν εἴδεται εἶναι.</l><l n="12">σοὶ δʼ ἐμὰ κήδεα θυμὸς ἐπετράπετο στονόεντα</l><l n="13">εἴρεσθʼ, ὄφρʼ ἔτι μᾶλλον ὀδυρόμενος στεναχίζω·</l><l n="14">τί πρῶτόν τοι ἔπειτα, τί δʼ ὑστάτιον καταλέξω;</l><l n="15">κήδεʼ ἐπεί μοι πολλὰ δόσαν θεοὶ Οὐρανίωνες.</l><l n="16">νῦν δʼ ὄνομα πρῶτον μυθήσομαι, ὄφρα καὶ ὑμεῖς</l><l n="17">εἴδετʼ, ἐγὼ δʼ ἂν ἔπειτα φυγὼν ὕπο νηλεὲς ἦμαρ</l><l n="18">ὑμῖν ξεῖνος ἔω καὶ ἀπόπροθι δώματα ναίων.</l><l n="19">εἴμʼ <persName xml:id="recogito-3ecf9957-5d2e-4058-b123-cb64a04a58fa" ana="#Odysseus">Ὀδυσεὺς</persName> <persName xml:id="recogito-e593abcf-1efb-45c5-abce-984df40ba92c" ana="#Laertes">Λαερτιάδης</persName>, ὃς πᾶσι δόλοισιν</l><l n="20">ἀνθρώποισι μέλω, καί μευ κλέος οὐρανὸν ἵκει.</l><l n="21">ναιετάω δʼ <placeName xml:id="recogito-0575a84f-cc93-48fb-bddd-a676e16139cd" ref="http://pleiades.stoa.org/places/530906" cert="high">Ἰθάκην</placeName> ἐυδείελον· ἐν δʼ ὄρος αὐτῇ</l><l n="22"><placeName xml:id="recogito-cd276a42-b635-4426-b40b-a7a8c2082dd6" ref="http://pleiades.stoa.org/places/531012" cert="high">Νήριτον</placeName> εἰνοσίφυλλον, ἀριπρεπές· ἀμφὶ δὲ νῆσοι</l><l n="23">πολλαὶ ναιετάουσι μάλα σχεδὸν ἀλλήλῃσι,</l><l n="24"><placeName xml:id="recogito-0980ca74-274b-4701-a9ab-909dce3ce7e7" cert="unknown">Δουλίχιόν</placeName> τε <placeName xml:id="recogito-4d3d849d-40e0-4388-a23e-2333c7f6fbf8" ref="http://pleiades.stoa.org/places/531093" cert="high">Σάμη</placeName> τε καὶ ὑλήεσσα <placeName xml:id="recogito-9973c904-a660-41bd-9c49-1552c38e0b0a" ref="http://pleiades.stoa.org/places/531154" cert="high">Ζάκυνθος</placeName>.</l><l n="25">αὐτὴ δὲ χθαμαλὴ πανυπερτάτη εἰν ἁλὶ κεῖται</l><l n="26">πρὸς ζόφον, αἱ δέ τʼ ἄνευθε πρὸς ἠῶ τʼ ἠέλιόν τε,</l><l n="27">τρηχεῖʼ, ἀλλʼ ἀγαθὴ κουροτρόφος· οὔ τοι ἐγώ γε</l><l n="28">ἧς γαίης δύναμαι γλυκερώτερον ἄλλο ἰδέσθαι.</l><l n="29">ἦ μέν μʼ αὐτόθʼ ἔρυκε <persName xml:id="recogito-6d275063-15e1-4eb8-85b3-a9b237e953cf" ana="#Calypso">Καλυψώ</persName>, δῖα θεάων,</l><l n="30">ἐν σπέσσι γλαφυροῖσι, λιλαιομένη πόσιν εἶναι·</l><l n="31">ὣς δʼ αὔτως <persName xml:id="recogito-2f6e1f69-a8cd-4998-80d6-855e2fa03195" ana="#Circe">Κίρκη</persName> κατερήτυεν ἐν μεγάροισιν</l><l n="32"><placeName xml:id="recogito-23a28ea7-0caa-4aee-8c76-9f34e392e39a" cert="unknown">Αἰαίη</placeName> δολόεσσα, λιλαιομένη πόσιν εἶναι·</l><l n="33">ἀλλʼ ἐμὸν οὔ ποτε θυμὸν ἐνὶ στήθεσσιν ἔπειθον.</l><l n="34">ὣς οὐδὲν γλύκιον ἧς πατρίδος οὐδὲ τοκήων</l><l n="35">γίγνεται, εἴ περ καί τις ἀπόπροθι πίονα οἶκον</l><l n="36">γαίῃ ἐν ἀλλοδαπῇ ναίει ἀπάνευθε τοκήων.</l><l n="37">εἰ δʼ ἄγε τοι καὶ νόστον ἐμὸν πολυκηδέʼ ἐνίσπω,</l><l n="38">ὅν μοι <persName xml:id="recogito-eaf33e26-f113-4d40-bcd3-4a74f462ab51" ana="#Zeus">Ζεὺς</persName> ἐφέηκεν ἀπὸ <placeName xml:id="recogito-2001b3bd-1980-4fb4-851f-17b4686fc554" ref="http://pleiades.stoa.org/places/550595" cert="high">Τροίηθεν</placeName> ἰόντι.</l><l n="39"><milestone unit="para" ed="P"/><placeName xml:id="recogito-6fd28d5d-5f84-4d0b-a7c2-e1d4af378161" ref="http://pleiades.stoa.org/places/550595" cert="high">Ἰλιόθεν</placeName> με φέρων ἄνεμος <persName xml:id="recogito-45ec865e-9441-4678-8f27-3eabe9473171" ana="#Cicones">Κικόνεσσι</persName> πέλασσεν,</l><l n="40"><placeName xml:id="recogito-52d37175-4e40-47d1-a907-4c6b83ba5ad3" ref="http://pleiades.stoa.org/places/507409" cert="high">Ἰσμάρῳ</placeName>. ἔνθα δʼ ἐγὼ πόλιν ἔπραθον, ὤλεσα δʼ αὐτούς·</l><l n="41">ἐκ πόλιος δʼ ἀλόχους καὶ κτήματα πολλὰ λαβόντες</l><l n="42">δασσάμεθʼ, ὡς μή τίς μοι ἀτεμβόμενος κίοι ἴσης.</l><l n="43">ἔνθʼ ἦ τοι μὲν ἐγὼ διερῷ ποδὶ φευγέμεν ἡμέας</l><l n="44">ἠνώγεα, τοὶ δὲ μέγα νήπιοι οὐκ ἐπίθοντο.</l><l n="45">ἔνθα δὲ πολλὸν μὲν μέθυ πίνετο, πολλὰ δὲ μῆλα</l><l n="46">ἔσφαζον παρὰ θῖνα καὶ εἰλίποδας ἕλικας βοῦς·</l><milestone unit="card" n="47" ed="p"/><l n="47">τόφρα δʼ ἄρʼ οἰχόμενοι <persName xml:id="recogito-dedc353d-7c56-4637-b41c-2f87633158b7" ana="#Cicones">Κίκονες</persName> <persName xml:id="recogito-5b05b043-bb8a-4128-a2ac-befb83c90048" ana="#Cicones">Κικόνεσσι</persName> γεγώνευν,</l><l n="48">οἵ σφιν γείτονες ἦσαν, ἅμα πλέονες καὶ ἀρείους,</l><l n="49">ἤπειρον ναίοντες, ἐπιστάμενοι μὲν ἀφʼ ἵππων</l><l n="50">ἀνδράσι μάρνασθαι καὶ ὅθι χρὴ πεζὸν ἐόντα.</l><l n="51">ἦλθον ἔπειθʼ ὅσα φύλλα καὶ ἄνθεα γίγνεται ὥρῃ,</l><l n="52">ἠέριοι· τότε δή ῥα κακὴ <persName xml:id="recogito-efb11cbe-c8d2-4dc9-bed3-6ba487ca01c7" ana="#Zeus">Διὸς</persName> αἶσα παρέστη</l><l n="53">ἡμῖν αἰνομόροισιν, ἵνʼ ἄλγεα πολλὰ πάθοιμεν.</l><l n="54">στησάμενοι δʼ ἐμάχοντο μάχην παρὰ νηυσὶ θοῇσι,</l><l n="55">βάλλον δʼ ἀλλήλους χαλκήρεσιν ἐγχείῃσιν.</l><l n="56">ὄφρα μὲν ἠὼς ἦν καὶ ἀέξετο ἱερὸν ἦμαρ,</l><l n="57">τόφρα δʼ ἀλεξόμενοι μένομεν πλέονάς περ ἐόντας.</l><l n="58">ἦμος δʼ ἠέλιος μετενίσσετο βουλυτόνδε,</l><l n="59">καὶ τότε δὴ <persName xml:id="recogito-ae3729ac-476e-4092-8e8e-46c9903ed218" ana="#Cicones">Κίκονες</persName> κλῖναν δαμάσαντες <placeName xml:id="recogito-f482a37b-69d8-43bc-94ae-c51207e4b7b4" ref="http://pleiades.stoa.org/places/570028" cert="high">Ἀχαιούς</placeName>.</l><l n="60">ἓξ δʼ ἀφʼ ἑκάστης νηὸς ἐυκνήμιδες ἑταῖροι</l><l n="61">ὤλονθʼ· οἱ δʼ ἄλλοι φύγομεν θάνατόν τε μόρον τε.</l><l n="62"><milestone unit="para" ed="P"/>ἔνθεν δὲ προτέρω πλέομεν ἀκαχήμενοι ἦτορ,</l><l n="63">ἄσμενοι ἐκ θανάτοιο, φίλους ὀλέσαντες ἑταίρους.</l><l n="64">οὐδʼ ἄρα μοι προτέρω νῆες κίον ἀμφιέλισσαι,</l><l n="65">πρίν τινα τῶν δειλῶν ἑτάρων τρὶς ἕκαστον ἀῦσαι,</l><l n="66">οἳ θάνον ἐν πεδίῳ <persName xml:id="recogito-b457138f-1111-4058-a488-0b324b52756e" ana="#Cicones">Κικόνων</persName> ὕπο δῃωθέντες.</l><l n="67">νηυσὶ δʼ ἐπῶρσʼ ἄνεμον Βορέην νεφεληγερέτα <persName xml:id="recogito-3411a21f-68d6-42e7-828b-f3a298b5169b" ana="#Zeus">Ζεὺς</persName></l><l n="68">λαίλαπι θεσπεσίῃ, σὺν δὲ νεφέεσσι κάλυψε</l><l n="69">γαῖαν ὁμοῦ καὶ πόντον· ὀρώρει δʼ οὐρανόθεν νύξ.</l><l n="70">αἱ μὲν ἔπειτʼ ἐφέροντʼ ἐπικάρσιαι, ἱστία δέ σφιν</l><l n="71">τριχθά τε καὶ τετραχθὰ διέσχισεν ἲς ἀνέμοιο.</l><l n="72">καὶ τὰ μὲν ἐς νῆας κάθεμεν, δείσαντες ὄλεθρον,</l><l n="73">αὐτὰς δʼ ἐσσυμένως προερέσσαμεν ἤπειρόνδε.</l><l n="74">ἔνθα δύω νύκτας δύο τʼ ἤματα συνεχὲς αἰεὶ</l><l n="75">κείμεθʼ, ὁμοῦ καμάτῳ τε καὶ ἄλγεσι θυμὸν ἔδοντες.</l><l n="76">ἀλλʼ ὅτε δὴ τρίτον ἦμαρ ἐυπλόκαμος τέλεσʼ <persName xml:id="recogito-a0fa5e03-0035-4834-9416-99f232551d2d" ana="#Eos">Ἠώς</persName>,</l><l n="77">ἱστοὺς στησάμενοι ἀνά θʼ ἱστία λεύκʼ ἐρύσαντες</l><l n="78">ἥμεθα, τὰς δʼ ἄνεμός τε κυβερνῆταί τʼ ἴθυνον.</l><l n="79">καί νύ κεν ἀσκηθὴς ἱκόμην ἐς πατρίδα γαῖαν·</l><l n="80">ἀλλά με κῦμα ῥόος τε περιγνάμπτοντα <placeName xml:id="recogito-7b668cb3-81fb-4bd5-9444-d990c5ea494a" ref="http://pleiades.stoa.org/places/570455" cert="high">Μάλειαν</placeName></l><l n="81">καὶ Βορέης ἀπέωσε, παρέπλαγξεν δὲ <placeName xml:id="recogito-645b5931-e120-4428-a692-41b1965c211a" ref="http://pleiades.stoa.org/places/570400" cert="high">Κυθήρων</placeName>.</l><milestone unit="card" n="82" ed="p"/><l n="82"><milestone unit="para" ed="P"/>ἔνθεν δʼ ἐννῆμαρ φερόμην ὀλοοῖς ἀνέμοισιν</l><l n="83">πόντον ἐπʼ ἰχθυόεντα· ἀτὰρ δεκάτῃ ἐπέβημεν</l><l n="84">γαίης <persName xml:id="recogito-7b1c2452-b772-4656-be9a-b8bdfb840576" ana="#Lotuseaters">Λωτοφάγων</persName>, οἵ τʼ ἄνθινον εἶδαρ ἔδουσιν.</l><l n="85">ἔνθα δʼ ἐπʼ ἠπείρου βῆμεν καὶ ἀφυσσάμεθʼ ὕδωρ,</l><l n="86">αἶψα δὲ δεῖπνον ἕλοντο θοῇς παρὰ νηυσὶν ἑταῖροι.</l><l n="87">αὐτὰρ ἐπεὶ σίτοιό τʼ ἐπασσάμεθʼ ἠδὲ ποτῆτος,</l><l n="88">δὴ τοτʼ ἐγὼν ἑτάρους προΐειν πεύθεσθαι ἰόντας,</l><l n="89">οἵ τινες ἀνέρες εἶεν ἐπὶ χθονὶ σῖτον ἔδοντες</l><l n="90">ἄνδρε δύω κρίνας, τρίτατον κήρυχʼ ἅμʼ ὀπάσσας.</l><l n="91">οἱ δʼ αἶψʼ οἰχόμενοι μίγεν ἀνδράσι Λωτοφάγοισιν·</l><l n="92">οὐδʼ ἄρα <persName xml:id="recogito-a2ad9261-e0e1-4ff5-a064-84d5eee1e418" ana="#Lotuseaters">Λωτοφάγοι</persName> μήδονθʼ ἑτάροισιν ὄλεθρον</l><l n="93">ἡμετέροις, ἀλλά σφι δόσαν λωτοῖο πάσασθαι.</l><l n="94">τῶν δʼ ὅς τις λωτοῖο φάγοι μελιηδέα καρπόν,</l><l n="95">οὐκέτʼ ἀπαγγεῖλαι πάλιν ἤθελεν οὐδὲ νέεσθαι,</l><l n="96">ἀλλʼ αὐτοῦ βούλοντο μετʼ ἀνδράσι <persName xml:id="recogito-6e56a601-a2a1-49c2-aed3-4850aa6a11a8" ana="#Lotuseaters">Λωτοφάγοισι</persName></l><l n="97">λωτὸν ἐρεπτόμενοι μενέμεν νόστου τε λαθέσθαι.</l><l n="98">τοὺς μὲν ἐγὼν ἐπὶ νῆας ἄγον κλαίοντας ἀνάγκῃ,</l><l n="99">νηυσὶ δʼ ἐνὶ γλαφυρῇσιν ὑπὸ ζυγὰ δῆσα ἐρύσσας.</l><l n="100">αὐτὰρ τοὺς ἄλλους κελόμην ἐρίηρας ἑταίρους</l><l n="101">σπερχομένους νηῶν ἐπιβαινέμεν ὠκειάων,</l><l n="102">μή πώς τις λωτοῖο φαγὼν νόστοιο λάθηται.</l><l n="103">οἱ δʼ αἶψʼ εἴσβαινον καὶ ἐπὶ κληῖσι καθῖζον,</l><l n="104">ἑξῆς δʼ ἑζόμενοι πολιὴν ἅλα τύπτον ἐρετμοῖς.</l><l n="105"><milestone unit="para" ed="P"/>ἔνθεν δὲ προτέρω πλέομεν ἀκαχήμενοι ἦτορ·</l><l n="106"><persName xml:id="recogito-7a492ccf-c7b4-405a-921d-d155b4550675" ana="#Cyclopes">Κυκλώπων</persName> δʼ ἐς γαῖαν ὑπερφιάλων ἀθεμίστων</l><l n="107">ἱκόμεθʼ, οἵ ῥα θεοῖσι πεποιθότες ἀθανάτοισιν</l><l n="108">οὔτε φυτεύουσιν χερσὶν φυτὸν οὔτʼ ἀρόωσιν,</l><l n="109">ἀλλὰ τά γʼ ἄσπαρτα καὶ ἀνήροτα πάντα φύονται,</l><l n="110">πυροὶ καὶ κριθαὶ ἠδʼ ἄμπελοι, αἵ τε φέρουσιν</l><l n="111">οἶνον ἐριστάφυλον, καί σφιν <persName xml:id="recogito-222c63f4-4b1b-4910-b6bd-a01b7a4df062" ana="#Zeus">Διὸς</persName> ὄμβρος ἀέξει.</l><l n="112">τοῖσιν δʼ οὔτʼ ἀγοραὶ βουληφόροι οὔτε θέμιστες,</l><l n="113">ἀλλʼ οἵ γʼ ὑψηλῶν ὀρέων ναίουσι κάρηνα</l><l n="114">ἐν σπέσσι γλαφυροῖσι, θεμιστεύει δὲ ἕκαστος</l><l n="115">παίδων ἠδʼ ἀλόχων, οὐδʼ ἀλλήλων ἀλέγουσιν.</l><milestone unit="card" n="116" ed="p"/><l n="116"><milestone unit="para" ed="P"/>νῆσος ἔπειτα λάχεια παρὲκ λιμένος
                     τετάνυσται,</l><l n="117">γαίης <persName xml:id="recogito-3b27a6d9-7415-46b1-80e3-8c87dd8bccf1" ana="#Cyclopes">Κυκλώπων</persName> οὔτε σχεδὸν οὔτʼ ἀποτηλοῦ,</l><l n="118">ὑλήεσσʼ· ἐν δʼ αἶγες ἀπειρέσιαι γεγάασιν</l><l n="119">ἄγριαι· οὐ μὲν γὰρ πάτος ἀνθρώπων ἀπερύκει,</l><l n="120">οὐδέ μιν εἰσοιχνεῦσι κυνηγέται, οἵ τε καθʼ ὕλην</l><l n="121">ἄλγεα πάσχουσιν κορυφὰς ὀρέων ἐφέποντες.</l><l n="122">οὔτʼ ἄρα ποίμνῃσιν καταΐσχεται οὔτʼ ἀρότοισιν,</l><l n="123">ἀλλʼ ἥ γʼ ἄσπαρτος καὶ ἀνήροτος ἤματα πάντα</l><l n="124">ἀνδρῶν χηρεύει, βόσκει δέ τε μηκάδας αἶγας.</l><l n="125">οὐ γὰρ <persName xml:id="recogito-8c459779-ca88-4499-b146-9e3c9c8d6505" ana="#Cyclopes">Κυκλώπεσσι</persName> νέες πάρα μιλτοπάρῃοι,</l><l n="126">οὐδʼ ἄνδρες νηῶν ἔνι τέκτονες, οἵ κε κάμοιεν</l><l n="127">νῆας ἐυσσέλμους, αἵ κεν τελέοιεν ἕκαστα</l><l n="128">ἄστεʼ ἐπʼ ἀνθρώπων ἱκνεύμεναι, οἷά τε πολλὰ</l><l n="129">ἄνδρες ἐπʼ ἀλλήλους νηυσὶν περόωσι θάλασσαν·</l><l n="130">οἵ κέ σφιν καὶ νῆσον ἐυκτιμένην ἐκάμοντο.</l><l n="131">οὐ μὲν γάρ τι κακή γε, φέροι δέ κεν ὥρια πάντα·</l><l n="132">ἐν μὲν γὰρ λειμῶνες ἁλὸς πολιοῖο παρʼ ὄχθας</l><l n="133">ὑδρηλοὶ μαλακοί· μάλα κʼ ἄφθιτοι ἄμπελοι εἶεν.</l><l n="134">ἐν δʼ ἄροσις λείη· μάλα κεν βαθὺ λήιον αἰεὶ</l><l n="135">εἰς ὥρας ἀμῷεν, ἐπεὶ μάλα πῖαρ ὑπʼ οὖδας.</l><l n="136">ἐν δὲ λιμὴν ἐύορμος, ἵνʼ οὐ χρεὼ πείσματός ἐστιν,</l><l n="137">οὔτʼ εὐνὰς βαλέειν οὔτε πρυμνήσιʼ ἀνάψαι,</l><l n="138">ἀλλʼ ἐπικέλσαντας μεῖναι χρόνον εἰς ὅ κε ναυτέων</l><l n="139">θυμὸς ἐποτρύνῃ καὶ ἐπιπνεύσωσιν ἀῆται.</l><l n="140">αὐτὰρ ἐπὶ κρατὸς λιμένος ῥέει ἀγλαὸν ὕδωρ,</l><l n="141">κρήνη ὑπὸ σπείους· περὶ δʼ αἴγειροι πεφύασιν.</l><l n="142">ἔνθα κατεπλέομεν, καί τις θεὸς ἡγεμόνευεν</l><l n="143">νύκτα διʼ ὀρφναίην, οὐδὲ προυφαίνετʼ ἰδέσθαι·</l><l n="144">ἀὴρ γὰρ περὶ νηυσὶ βαθεῖʼ ἦν, οὐδὲ σελήνη</l><l n="145">οὐρανόθεν προύφαινε, κατείχετο δὲ νεφέεσσιν.</l><l n="146">ἔνθʼ οὔ τις τὴν νῆσον ἐσέδρακεν ὀφθαλμοῖσιν,</l><l n="147">οὔτʼ οὖν κύματα μακρὰ κυλινδόμενα προτὶ χέρσον</l><l n="148">εἰσίδομεν, πρὶν νῆας ἐυσσέλμους ἐπικέλσαι.</l><l n="149">κελσάσῃσι δὲ νηυσὶ καθείλομεν ἱστία πάντα,</l><l n="150">ἐκ δὲ καὶ αὐτοὶ βῆμεν ἐπὶ ῥηγμῖνι θαλάσσης·</l><l n="151">ἔνθα δʼ ἀποβρίξαντες ἐμείναμεν <persName xml:id="recogito-618101e2-2e6c-4e88-a994-76cc4f3cd339" ana="#Eos">Ἠῶ</persName> δῖαν.</l><l n="152"><milestone unit="para" ed="P"/>ἦμος δʼ ἠριγένεια φάνη ῥοδοδάκτυλος <persName xml:id="recogito-61d9ed09-9b0e-4ff4-a08b-1f12dffd622b" ana="#Eos">Ἠώς</persName>,</l><l n="153">νῆσον θαυμάζοντες ἐδινεόμεσθα κατʼ αὐτήν.</l><l n="154">ὦρσαν δὲ νύμφαι, κοῦραι <persName xml:id="recogito-fefcb321-2f02-465c-b88c-8d82dc263888" ana="#Zeus">Διὸς</persName> αἰγιόχοιο,</l><l n="155">αἶγας ὀρεσκῴους, ἵνα δειπνήσειαν ἑταῖροι.</l><l n="156">αὐτίκα καμπύλα τόξα καὶ αἰγανέας δολιχαύλους</l><l n="157">εἱλόμεθʼ ἐκ νηῶν, διὰ δὲ τρίχα κοσμηθέντες</l><l n="158">βάλλομεν· αἶψα δʼ ἔδωκε θεὸς μενοεικέα θήρην.</l><l n="159">νῆες μέν μοι ἕποντο δυώδεκα, ἐς δὲ ἑκάστην</l><l n="160">ἐννέα λάγχανον αἶγες· ἐμοὶ δὲ δέκʼ ἔξελον οἴῳ.</l><milestone unit="card" n="161" ed="p"/><l n="161"><milestone unit="para" ed="P"/>ὣς τότε μὲν πρόπαν ἦμαρ ἐς ἠέλιον καταδύντα</l><l n="162">ἥμεθα δαινύμενοι κρέα τʼ ἄσπετα καὶ μέθυ ἡδύ·</l><l n="163">οὐ γάρ πω νηῶν ἐξέφθιτο οἶνος ἐρυθρός,</l><l n="164">ἀλλʼ ἐνέην· πολλὸν γὰρ ἐν ἀμφιφορεῦσιν ἕκαστοι</l><l n="165">ἠφύσαμεν <persName xml:id="recogito-f9d22101-9b57-494c-99db-a7959b1c79dc" ana="#Cicones">Κικόνων</persName>. ἱερὸν πτολίεθρον ἑλόντες.</l><l n="166"><persName xml:id="recogito-3be797b7-b365-46d0-8630-d08089074c44" ana="#Cyclopes">Κυκλώπων</persName> δʼ ἐς γαῖαν ἐλεύσσομεν ἐγγὺς ἐόντων,</l><l n="167">καπνόν τʼ αὐτῶν τε φθογγὴν ὀίων τε καὶ αἰγῶν.</l><l n="168">ἦμος δʼ ἠέλιος κατέδυ καὶ ἐπὶ κνέφας ἦλθε,</l><l n="169">δὴ τότε κοιμήθημεν ἐπὶ ῥηγμῖνι θαλάσσης.</l><l n="170">ἦμος δʼ ἠριγένεια φάνη ῥοδοδάκτυλος <persName xml:id="recogito-5e741f29-1777-4642-9f03-54451c1161b4" ana="#Eos">Ἠώς</persName>,</l><l n="171">καὶ τότʼ ἐγὼν ἀγορὴν θέμενος μετὰ πᾶσιν ἔειπον·</l><q type="unspecified"><l n="172"><milestone unit="para" ed="P"/>ἄλλοι μὲν νῦν μίμνετʼ, ἐμοὶ ἐρίηρες
                        ἑταῖροι·</l><l n="173">αὐτὰρ ἐγὼ σὺν νηί τʼ ἐμῇ καὶ ἐμοῖς ἑτάροισιν</l><l n="174">ἐλθὼν τῶνδʼ ἀνδρῶν πειρήσομαι, οἵ τινές εἰσιν,</l><l n="175">ἤ ῥʼ οἵ γʼ ὑβρισταί τε καὶ ἄγριοι οὐδὲ δίκαιοι,</l><l n="176">ἦε φιλόξεινοι, καί σφιν νόος ἐστὶ θεουδής.</l></q><l n="177"><milestone unit="para" ed="P"/>ὣς εἰπὼν ἀνὰ νηὸς ἔβην, ἐκέλευσα δʼ ἑταίρους</l><l n="178">αὐτούς τʼ ἀμβαίνειν ἀνά τε πρυμνήσια λῦσαι.</l><l n="179">οἱ δʼ αἶψʼ εἴσβαινον καὶ ἐπὶ κληῖσι καθῖζον,</l><l n="180">ἑξῆς δʼ ἑζόμενοι πολιὴν ἅλα τύπτον ἐρετμοῖς.</l><l n="181">ἀλλʼ ὅτε δὴ τὸν χῶρον ἀφικόμεθʼ ἐγγὺς ἐόντα,</l><l n="182">ἔνθα δʼ ἐπʼ ἐσχατιῇ σπέος εἴδομεν ἄγχι θαλάσσης,</l><l n="183">ὑψηλόν, δάφνῃσι κατηρεφές. ἔνθα δὲ πολλὰ</l><l n="184">μῆλʼ, ὄιές τε καὶ αἶγες, ἰαύεσκον· περὶ δʼ αὐλὴ</l><l n="185">ὑψηλὴ δέδμητο κατωρυχέεσσι λίθοισι</l><l n="186">μακρῇσίν τε πίτυσσιν ἰδὲ δρυσὶν ὑψικόμοισιν.</l><l n="187">ἔνθα δʼ ἀνὴρ ἐνίαυε πελώριος, ὅς ῥα τὰ μῆλα</l><l n="188">οἶος ποιμαίνεσκεν ἀπόπροθεν· οὐδὲ μετʼ ἄλλους</l><l n="189">πωλεῖτʼ, ἀλλʼ ἀπάνευθεν ἐὼν ἀθεμίστια ᾔδη.</l><l n="190">καὶ γὰρ θαῦμʼ ἐτέτυκτο πελώριον, οὐδὲ ἐῴκει</l><l n="191">ἀνδρί γε σιτοφάγῳ, ἀλλὰ ῥίῳ ὑλήεντι</l><l n="192">ὑψηλῶν ὀρέων, ὅ τε φαίνεται οἶον ἀπʼ ἄλλων.</l><milestone unit="card" n="193" ed="p"/><l n="193"><milestone unit="para" ed="P"/>δὴ τότε τοὺς ἄλλους κελόμην ἐρίηρας ἑταίρους</l><l n="194">αὐτοῦ πὰρ νηί τε μένειν καὶ νῆα ἔρυσθαι,</l><l n="195">αὐτὰρ ἐγὼ κρίνας ἑτάρων δυοκαίδεκʼ ἀρίστους</l><l n="196">βῆν· ἀτὰρ αἴγεον ἀσκὸν ἔχον μέλανος οἴνοιο</l><l n="197">ἡδέος, ὅν μοι ἔδωκε <persName xml:id="recogito-f18a446d-6226-40bf-836d-586d68759abe" ana="#Maron">Μάρων</persName>, Εὐάνθεος υἱός,</l><l n="198">ἱρεὺς <persName xml:id="recogito-0d8e6206-e570-4874-af78-70e659a3dbcd" ana="#Apollo">Ἀπόλλωνος</persName>, ὃς <placeName xml:id="recogito-f0b604c0-16ad-4db8-af97-ffbade765665" ref="http://pleiades.stoa.org/places/507409" cert="high">Ἴσμαρον</placeName> ἀμφιβεβήκει,</l><l n="199">οὕνεκά μιν σὺν παιδὶ περισχόμεθʼ ἠδὲ γυναικὶ</l><l n="200">ἁζόμενοι· ᾤκει γὰρ ἐν ἄλσεϊ δενδρήεντι</l><l n="201"><persName xml:id="recogito-fb94b72d-6443-448c-8725-925d3fa703d9" ana="#Apollo">Φοίβου Ἀπόλλωνος</persName>. ὁ δέ μοι πόρεν ἀγλαὰ δῶρα·</l><l n="202">χρυσοῦ μέν μοι ἔδωκʼ ἐυεργέος ἑπτὰ τάλαντα,</l><l n="203">δῶκε δέ μοι κρητῆρα πανάργυρον, αὐτὰρ ἔπειτα</l><l n="204">οἶνον ἐν ἀμφιφορεῦσι δυώδεκα πᾶσιν ἀφύσσας</l><l n="205">ἡδὺν ἀκηράσιον, θεῖον ποτόν· οὐδέ τις αὐτὸν</l><l n="206">ἠείδη δμώων οὐδʼ ἀμφιπόλων ἐνὶ οἴκῳ,</l><l n="207">ἀλλʼ αὐτὸς ἄλοχός τε φίλη ταμίη τε μίʼ οἴη.</l><l n="208">τὸν δʼ ὅτε πίνοιεν μελιηδέα οἶνον ἐρυθρόν,</l><l n="209">ἓν δέπας ἐμπλήσας ὕδατος ἀνὰ εἴκοσι μέτρα</l><l n="210">χεῦʼ, ὀδμὴ δʼ ἡδεῖα ἀπὸ κρητῆρος ὀδώδει</l><l n="211">θεσπεσίη· τότʼ ἂν οὔ τοι ἀποσχέσθαι φίλον ἦεν.</l><l n="212">τοῦ φέρον ἐμπλήσας ἀσκὸν μέγαν, ἐν δὲ καὶ ᾖα</l><l n="213">κωρύκῳ· αὐτίκα γάρ μοι ὀίσατο θυμὸς ἀγήνωρ</l><l n="214">ἄνδρʼ ἐπελεύσεσθαι μεγάλην ἐπιειμένον ἀλκήν,</l><l n="215">ἄγριον, οὔτε δίκας ἐὺ εἰδότα οὔτε θέμιστας.</l><l n="216"><milestone unit="para" ed="P"/>καρπαλίμως δʼ εἰς ἄντρον ἀφικόμεθʼ, οὐδέ μιν
                     ἔνδον</l><l n="217">εὕρομεν, ἀλλʼ ἐνόμευε νομὸν κάτα πίονα μῆλα.</l><l n="218">ἐλθόντες δʼ εἰς ἄντρον ἐθηεύμεσθα ἕκαστα.</l><l n="219">ταρσοὶ μὲν τυρῶν βρῖθον, στείνοντο δὲ σηκοὶ</l><l n="220">ἀρνῶν ἠδʼ ἐρίφων· διακεκριμέναι δὲ ἕκασται</l><l n="221">ἔρχατο, χωρὶς μὲν πρόγονοι, χωρὶς δὲ μέτασσαι,</l><l n="222">χωρὶς δʼ αὖθʼ ἕρσαι. ναῖον δʼ ὀρῷ ἄγγεα πάντα,</l><l n="223">γαυλοί τε σκαφίδες τε, τετυγμένα, τοῖς ἐνάμελγεν.</l><l n="224">ἔνθʼ ἐμὲ μὲν πρώτισθʼ ἕταροι λίσσοντʼ ἐπέεσσιν</l><l n="225">τυρῶν αἰνυμένους ἰέναι πάλιν, αὐτὰρ ἔπειτα</l><l n="226">καρπαλίμως ἐπὶ νῆα θοὴν ἐρίφους τε καὶ ἄρνας</l><l n="227">σηκῶν ἐξελάσαντας ἐπιπλεῖν ἁλμυρὸν ὕδωρ·</l><l n="228">ἀλλʼ ἐγὼ οὐ πιθόμην, ἦ τʼ ἂν πολὺ κέρδιον ἦεν,</l><l n="229">ὄφρʼ αὐτόν τε ἴδοιμι, καὶ εἴ μοι ξείνια δοίη.</l><l n="230">οὐδʼ ἄρʼ ἔμελλʼ ἑτάροισι φανεὶς ἐρατεινὸς ἔσεσθαι.</l><milestone unit="card" n="231" ed="p"/><l n="231"><milestone unit="para" ed="P"/>ἔνθα δὲ πῦρ κήαντες ἐθύσαμεν ἠδὲ καὶ αὐτοὶ</l><l n="232">τυρῶν αἰνύμενοι φάγομεν, μένομέν τέ μιν ἔνδον</l><l n="233">ἥμενοι, ἧος ἐπῆλθε νέμων. φέρε δʼ ὄβριμον ἄχθος</l><l n="234">ὕλης ἀζαλέης, ἵνα οἱ ποτιδόρπιον εἴη,</l><l n="235">ἔντοσθεν δʼ ἄντροιο βαλὼν ὀρυμαγδὸν ἔθηκεν·</l><l n="236">ἡμεῖς δὲ δείσαντες ἀπεσσύμεθʼ ἐς μυχὸν ἄντρου.</l><l n="237">αὐτὰρ ὅ γʼ εἰς εὐρὺ σπέος ἤλασε πίονα μῆλα</l><l n="238">πάντα μάλʼ ὅσσʼ ἤμελγε, τὰ δʼ ἄρσενα λεῖπε θύρηφιν,</l><l n="239">ἀρνειούς τε τράγους τε, βαθείης ἔκτοθεν αὐλῆς.</l><l n="240">αὐτὰρ ἔπειτʼ ἐπέθηκε θυρεὸν μέγαν ὑψόσʼ ἀείρας,</l><l n="241">ὄβριμον· οὐκ ἂν τόν γε δύω καὶ εἴκοσʼ ἄμαξαι</l><l n="242">ἐσθλαὶ τετράκυκλοι ἀπʼ οὔδεος ὀχλίσσειαν·</l><l n="243">τόσσην ἠλίβατον πέτρην ἐπέθηκε θύρῃσιν.</l><l n="244">ἑζόμενος δʼ ἤμελγεν ὄις καὶ μηκάδας αἶγας,</l><l n="245">πάντα κατὰ μοῖραν, καὶ ὑπʼ ἔμβρυον ἧκεν ἑκάστῃ.</l><l n="246">αὐτίκα δʼ ἥμισυ μὲν θρέψας λευκοῖο γάλακτος</l><l n="247">πλεκτοῖς ἐν ταλάροισιν ἀμησάμενος κατέθηκεν,</l><l n="248">ἥμισυ δʼ αὖτʼ ἔστησεν ἐν ἄγγεσιν, ὄφρα οἱ εἴη</l><l n="249">πίνειν αἰνυμένῳ καί οἱ ποτιδόρπιον εἴη.</l><l n="250">αὐτὰρ ἐπεὶ δὴ σπεῦσε πονησάμενος τὰ ἃ ἔργα,</l><l n="251">καὶ τότε πῦρ ἀνέκαιε καὶ εἴσιδεν, εἴρετο δʼ ἡμέας·</l><q type="unspecified"><l n="252"><milestone unit="para" ed="P"/> ὦ ξεῖνοι, τίνες ἐστέ; πόθεν πλεῖθʼ ὑγρὰ
                        κέλευθα;</l><l n="253">ἦ τι κατὰ πρῆξιν ἦ μαψιδίως ἀλάλησθε,</l><l n="254">οἷά τε ληιστῆρες, ὑπεὶρ ἅλα, τοί τʼ ἀλόωνται</l><l n="255">ψυχὰς παρθέμενοι κακὸν ἀλλοδαποῖσι φέροντες;</l></q><l n="256"><milestone unit="para" ed="P"/>ὣς ἔφαθʼ, ἡμῖν δʼ αὖτε κατεκλάσθη φίλον
                     ἦτορ,</l><l n="257">δεισάντων φθόγγον τε βαρὺν αὐτόν τε πέλωρον.</l><l n="258">ἀλλὰ καὶ ὥς μιν ἔπεσσιν ἀμειβόμενος προσέειπον·</l><q type="unspecified"><l n="259"><milestone unit="para" ed="P"/> ἡμεῖς τοι <placeName xml:id="recogito-33aabe5c-d147-443c-9d03-db455f1b16a1" ref="http://pleiades.stoa.org/places/550595" cert="high">Τροίηθεν</placeName> ἀποπλαγχθέντες <placeName xml:id="recogito-2ec7409c-b6c8-462f-bbc0-40ab48bab528" ref="http://pleiades.stoa.org/places/570028" cert="high">Ἀχαιοὶ</placeName></l><l n="260">παντοίοις ἀνέμοισιν ὑπὲρ μέγα λαῖτμα θαλάσσης,</l><l n="261">οἴκαδε ἱέμενοι, ἄλλην ὁδὸν ἄλλα κέλευθα</l><l n="262">ἤλθομεν· οὕτω που <persName xml:id="recogito-bd6bd309-1884-4855-a017-7ee88f29d7ce" ana="#Zeus">Ζεὺς</persName> ἤθελε μητίσασθαι.</l><l n="263">λαοὶ δʼ <persName xml:id="recogito-9c382237-dd70-41f5-b82a-12ed11495814" ana="#Atreus">Ἀτρεΐδεω</persName> <persName xml:id="recogito-1b5dda66-3a32-4763-a0a3-de9200c9ca6f" ana="#Agamemnon">Ἀγαμέμνονος</persName> εὐχόμεθʼ εἶναι,</l><l n="264">τοῦ δὴ νῦν γε μέγιστον ὑπουράνιον κλέος ἐστί·</l><l n="265">τόσσην γὰρ διέπερσε πόλιν καὶ ἀπώλεσε λαοὺς</l><l n="266">πολλούς. ἡμεῖς δʼ αὖτε κιχανόμενοι τὰ σὰ γοῦνα</l><l n="267">ἱκόμεθʼ, εἴ τι πόροις ξεινήιον ἠὲ καὶ ἄλλως</l><l n="268">δοίης δωτίνην, ἥ τε ξείνων θέμις ἐστίν.</l><l n="269">ἀλλʼ αἰδεῖο, φέριστε, θεούς· ἱκέται δέ τοί εἰμεν,</l><l n="270"><persName xml:id="recogito-984b43e3-773d-4e5d-8069-6de21fde8102" ana="#Zeus">Ζεὺς</persName> δʼ ἐπιτιμήτωρ ἱκετάων τε ξείνων τε,</l><l n="271">ξείνιος, ὃς ξείνοισιν ἅμʼ αἰδοίοισιν ὀπηδεῖ.</l></q><l n="272"><milestone unit="para" ed="P"/>ὣς ἐφάμην, ὁ δέ μʼ αὐτίκʼ ἀμείβετο νηλέι
                     θυμῷ·</l><q type="unspecified"><l n="273">νήπιός εἰς, ὦ ξεῖνʼ, ἢ τηλόθεν εἰλήλουθας,</l><l n="274">ὅς με θεοὺς κέλεαι ἢ δειδίμεν ἢ ἀλέασθαι·</l><l n="275">οὐ γὰρ <persName xml:id="recogito-b236a806-7153-4cb8-a3b2-c8f3d97374d6" ana="#Cyclopes">Κύκλωπες</persName> <persName xml:id="recogito-3fe41b23-2084-4ff1-8a4d-3d456b32dd9e" ana="#Zeus">Διὸς</persName> αἰγιόχου ἀλέγουσιν</l><l n="276">οὐδὲ θεῶν μακάρων, ἐπεὶ ἦ πολὺ φέρτεροί εἰμεν·</l><l n="277">οὐδʼ ἂν ἐγὼ <persName xml:id="recogito-d12c9dfc-70b6-4b7a-964d-0eea94874478" ana="#Zeus">Διὸς</persName> ἔχθος ἀλευάμενος πεφιδοίμην</l><l n="278">οὔτε σεῦ οὔθʼ ἑτάρων, εἰ μὴ θυμός με κελεύοι.</l><l n="279">ἀλλά μοι εἴφʼ ὅπῃ ἔσχες ἰὼν ἐυεργέα νῆα,</l><l n="280">ἤ που ἐπʼ ἐσχατιῆς, ἦ καὶ σχεδόν, ὄφρα δαείω.</l></q><milestone unit="card" n="281" ed="p"/><l n="281"><milestone unit="para" ed="P"/>ὣς φάτο πειράζων, ἐμὲ δʼ οὐ λάθεν εἰδότα
                     πολλά,</l><l n="282">ἀλλά μιν ἄψορρον προσέφην δολίοις ἐπέεσσι·</l><q type="unspecified"><l n="283"><milestone unit="para" ed="P"/> νέα μέν μοι κατέαξε <persName xml:id="recogito-ccaacca7-4cb7-427e-9fde-772905607675" ana="#Poseidon">Ποσειδάων</persName> ἐνοσίχθων</l><l n="284">πρὸς πέτρῃσι βαλὼν ὑμῆς ἐπὶ πείρασι γαίης,</l><l n="285">ἄκρῃ προσπελάσας· ἄνεμος δʼ ἐκ πόντου ἔνεικεν·</l><l n="286">αὐτὰρ ἐγὼ σὺν τοῖσδε ὑπέκφυγον αἰπὺν ὄλεθρον.</l></q><l n="287"><milestone unit="para" ed="P"/>ὣς ἐφάμην, ὁ δέ μʼ οὐδὲν ἀμείβετο νηλέι
                     θυμῷ,</l><l n="288">ἀλλʼ ὅ γʼ ἀναΐξας ἑτάροις ἐπὶ χεῖρας ἴαλλε,</l><l n="289">σὺν δὲ δύω μάρψας ὥς τε σκύλακας ποτὶ γαίῃ</l><l n="290">κόπτʼ· ἐκ δʼ ἐγκέφαλος χαμάδις ῥέε, δεῦε δὲ γαῖαν.</l><l n="291">τοὺς δὲ διὰ μελεϊστὶ ταμὼν ὡπλίσσατο δόρπον·</l><l n="292">ἤσθιε δʼ ὥς τε λέων ὀρεσίτροφος, οὐδʼ ἀπέλειπεν,</l><l n="293">ἔγκατά τε σάρκας τε καὶ ὀστέα μυελόεντα.</l><l n="294">ἡμεῖς δὲ κλαίοντες ἀνεσχέθομεν <persName xml:id="recogito-05b307c5-599a-4459-9f31-1e966f8ad1e4" ana="#Zeus">Διὶ</persName> χεῖρας,</l><l n="295">σχέτλια ἔργʼ ὁρόωντες, ἀμηχανίη δʼ ἔχε θυμόν.</l><l n="296">αὐτὰρ ἐπεὶ <persName xml:id="recogito-53e5e1e2-adfa-48e3-a2d3-b1c8519eed2b" ana="#Cyclopes">Κύκλωψ</persName> μεγάλην ἐμπλήσατο νηδὺν</l><l n="297">ἀνδρόμεα κρέʼ ἔδων καὶ ἐπʼ ἄκρητον γάλα πίνων,</l><l n="298">κεῖτʼ ἔντοσθʼ ἄντροιο τανυσσάμενος διὰ μήλων.</l><l n="299">τὸν μὲν ἐγὼ βούλευσα κατὰ μεγαλήτορα θυμὸν</l><l n="300">ἆσσον ἰών, ξίφος ὀξὺ ἐρυσσάμενος παρὰ μηροῦ,</l><l n="301">οὐτάμεναι πρὸς στῆθος, ὅθι φρένες ἧπαρ ἔχουσι,</l><l n="302">χείρʼ ἐπιμασσάμενος· ἕτερος δέ με θυμὸς ἔρυκεν.</l><l n="303">αὐτοῦ γάρ κε καὶ ἄμμες ἀπωλόμεθʼ αἰπὺν ὄλεθρον·</l><l n="304">οὐ γάρ κεν δυνάμεσθα θυράων ὑψηλάων</l><l n="305">χερσὶν ἀπώσασθαι λίθον ὄβριμον, ὃν προσέθηκεν.</l><l n="306">ὣς τότε μὲν στενάχοντες ἐμείναμεν <persName xml:id="recogito-16fd9256-74ee-49e5-a4db-8bd6ab2a5010" ana="#Eos">Ἠῶ</persName> δῖαν.</l><l n="307"><milestone unit="para" ed="P"/>ἦμος δʼ ἠριγένεια φάνη ῥοδοδάκτυλος <persName xml:id="recogito-e6f68a9b-42e3-4e7f-83d2-9d957f14936e" ana="#Eos">Ἠώς</persName>,</l><l n="308">καὶ τότε πῦρ ἀνέκαιε καὶ ἤμελγε κλυτὰ μῆλα,</l><l n="309">πάντα κατὰ μοῖραν, καὶ ὑπʼ ἔμβρυον ἧκεν ἑκάστῃ.</l><l n="310">αὐτὰρ ἐπεὶ δὴ σπεῦσε πονησάμενος τὰ ἃ ἔργα,</l><l n="311">σὺν δʼ ὅ γε δὴ αὖτε δύω μάρψας ὡπλίσσατο δεῖπνον.</l><l n="312">δειπνήσας δʼ ἄντρου ἐξήλασε πίονα μῆλα,</l><l n="313">ῥηιδίως ἀφελὼν θυρεὸν μέγαν· αὐτὰρ ἔπειτα</l><l n="314">ἂψ ἐπέθηχʼ, ὡς εἴ τε φαρέτρῃ πῶμʼ ἐπιθείη.</l><l n="315">πολλῇ δὲ ῥοίζῳ πρὸς ὄρος τρέπε πίονα μῆλα</l><l n="316"><persName xml:id="recogito-23721a26-84e0-4901-9144-35525bd596d2" ana="#Cyclopes">Κύκλωψ</persName>· αὐτὰρ ἐγὼ λιπόμην κακὰ βυσσοδομεύων,</l><l n="317">εἴ πως τισαίμην, δοίη δέ μοι εὖχος <persName xml:id="recogito-1dbff7e1-84da-4b3b-942e-cc99ea8532ad" ana="#Athena">Ἀθήνη</persName>.</l><milestone unit="card" n="318" ed="p"/><l n="318"><milestone unit="para" ed="P"/>ἥδε δέ μοι κατὰ θυμὸν ἀρίστη φαίνετο βουλή.</l><l n="319"><persName xml:id="recogito-0c3ab450-65ef-41a5-babd-a5cc9658731c" ana="#Cyclopes">Κύκλωπος</persName> γὰρ ἔκειτο μέγα ῥόπαλον παρὰ σηκῷ,</l><l n="320">χλωρὸν ἐλαΐνεον· τὸ μὲν ἔκταμεν, ὄφρα φοροίη</l><l n="321">αὐανθέν. τὸ μὲν ἄμμες ἐίσκομεν εἰσορόωντες</l><l n="322">ὅσσον θʼ ἱστὸν νηὸς ἐεικοσόροιο μελαίνης,</l><l n="323">φορτίδος εὐρείης, ἥ τʼ ἐκπεράᾳ μέγα λαῖτμα·</l><l n="324">τόσσον ἔην μῆκος, τόσσον πάχος εἰσοράασθαι.</l><l n="325">τοῦ μὲν ὅσον τʼ ὄργυιαν ἐγὼν ἀπέκοψα παραστὰς</l><l n="326">καὶ παρέθηχʼ ἑτάροισιν, ἀποξῦναι δʼ ἐκέλευσα·</l><l n="327">οἱ δʼ ὁμαλὸν ποίησαν· ἐγὼ δʼ ἐθόωσα παραστὰς</l><l n="328">ἄκρον, ἄφαρ δὲ λαβὼν ἐπυράκτεον ἐν πυρὶ κηλέῳ.</l><l n="329">καὶ τὸ μὲν εὖ κατέθηκα κατακρύψας ὑπὸ κόπρῳ,</l><l n="330">ἥ ῥα κατὰ σπείους κέχυτο μεγάλʼ ἤλιθα πολλή·</l><l n="331">αὐτὰρ τοὺς ἄλλους κλήρῳ πεπαλάσθαι ἄνωγον,</l><l n="332">ὅς τις τολμήσειεν ἐμοὶ σὺν μοχλὸν ἀείρας</l><l n="333">τρῖψαι ἐν ὀφθαλμῷ, ὅτε τὸν γλυκὺς ὕπνος ἱκάνοι.</l><l n="334">οἱ δʼ ἔλαχον τοὺς ἄν κε καὶ ἤθελον αὐτὸς ἑλέσθαι,</l><l n="335">τέσσαρες, αὐτὰρ ἐγὼ πέμπτος μετὰ τοῖσιν ἐλέγμην.</l><l n="336">ἑσπέριος δʼ ἦλθεν καλλίτριχα μῆλα νομεύων.</l><l n="337">αὐτίκα δʼ εἰς εὐρὺ σπέος ἤλασε πίονα μῆλα</l><l n="338">πάντα μάλʼ, οὐδέ τι λεῖπε βαθείης ἔκτοθεν αὐλῆς,</l><l n="339">ἤ τι ὀισάμενος, ἢ καὶ θεὸς ὣς ἐκέλευσεν.</l><l n="340">αὐτὰρ ἔπειτʼ ἐπέθηκε θυρεὸν μέγαν ὑψόσʼ ἀείρας,</l><l n="341">ἑζόμενος δʼ ἤμελγεν ὄις καὶ μηκάδας αἶγας,</l><l n="342">πάντα κατὰ μοῖραν, καὶ ὑπʼ ἔμβρυον ἧκεν ἑκάστῃ.</l><l n="343">αὐτὰρ ἐπεὶ δὴ σπεῦσε πονησάμενος τὰ ἃ ἔργα,</l><l n="344">σὺν δʼ ὅ γε δὴ αὖτε δύω μάρψας ὡπλίσσατο δόρπον.</l><l n="345">καὶ τότʼ ἐγὼ <persName xml:id="recogito-21105f5f-cf36-4eda-91ac-e112938e6249" ana="#Cyclopes">Κύκλωπα</persName> προσηύδων ἄγχι παραστάς,</l><l n="346">κισσύβιον μετὰ χερσὶν ἔχων μέλανος οἴνοιο·</l><q type="unspecified"><l n="347"><milestone unit="para" ed="P"/><persName xml:id="recogito-d2aa020c-6591-4357-be60-15a848fbf006" ana="#Cyclopes">Κύκλωψ</persName>, τῆ, πίε οἶνον, ἐπεὶ φάγες ἀνδρόμεα
                        κρέα,</l><l n="348">ὄφρʼ εἰδῇς οἷόν τι ποτὸν τόδε νηῦς ἐκεκεύθει</l><l n="349">ἡμετέρη. σοὶ δʼ αὖ λοιβὴν φέρον, εἴ μʼ ἐλεήσας</l><l n="350">οἴκαδε πέμψειας· σὺ δὲ μαίνεαι οὐκέτʼ ἀνεκτῶς.</l><l n="351">σχέτλιε, πῶς κέν τίς σε καὶ ὕστερον ἄλλος ἵκοιτο</l><l n="352">ἀνθρώπων πολέων, ἐπεὶ οὐ κατὰ μοῖραν ἔρεξας;</l></q><l n="353"><milestone unit="para" ed="P"/>ὣς ἐφάμην, ὁ δʼ ἔδεκτο καὶ ἔκπιεν· ἥσατο δʼ
                     αἰνῶς</l><l n="354">ἡδὺ ποτὸν πίνων καὶ μʼ ᾔτεε δεύτερον αὖτις·</l><q type="unspecified"><l n="355"><milestone unit="para" ed="P"/>δός μοι ἔτι πρόφρων, καί μοι τεὸν οὔνομα
                        εἰπὲ</l><l n="356">αὐτίκα νῦν, ἵνα τοι δῶ ξείνιον, ᾧ κε σὺ χαίρῃς·</l><l n="357">καὶ γὰρ <persName xml:id="recogito-7644786c-da2d-486a-9bd8-2d83404280ca" ana="#Cyclopes">Κυκλώπεσσι</persName> φέρει ζείδωρος ἄρουρα</l><l n="358">οἶνον ἐριστάφυλον, καί σφιν <persName xml:id="recogito-19043c60-d008-444d-89f4-e2853a2d0863" ana="#Zeus">Διὸς</persName> ὄμβρος ἀέξει·</l><l n="359">ἀλλὰ τόδʼ ἀμβροσίης καὶ νέκταρός ἐστιν ἀπορρώξ.</l></q><milestone unit="card" n="360" ed="p"/><l n="360"><milestone unit="para" ed="P"/>ὣς φάτʼ, ἀτάρ οἱ αὖτις ἐγὼ πόρον αἴθοπα
                     οἶνον.</l><l n="361">τρὶς μὲν ἔδωκα φέρων, τρὶς δʼ ἔκπιεν ἀφραδίῃσιν.</l><l n="362">αὐτὰρ ἐπεὶ <persName xml:id="recogito-4c35f242-aa87-4904-8a2a-6be59cbf6488" ana="#Cyclopes">Κύκλωπα</persName> περὶ φρένας ἤλυθεν οἶνος,</l><l n="363">καὶ τότε δή μιν ἔπεσσι προσηύδων μειλιχίοισι·</l><q type="unspecified"><l n="364"><milestone unit="para" ed="P"/><persName xml:id="recogito-e4630787-4295-4b09-96ba-00153ef5bb63" ana="#Cyclopes">Κύκλωψ</persName>, εἰρωτᾷς μʼ ὄνομα κλυτόν, αὐτὰρ ἐγώ
                        τοι</l><l n="365">ἐξερέω· σὺ δέ μοι δὸς ξείνιον, ὥς περ ὑπέστης.</l><l n="366">Οὖτις ἐμοί γʼ ὄνομα· Οὖτιν δέ με κικλήσκουσι</l><l n="367">μήτηρ ἠδὲ πατὴρ ἠδʼ ἄλλοι πάντες ἑταῖροι.</l></q><l n="368"><milestone unit="para" ed="P"/>ὣς ἐφάμην, ὁ δέ μʼ αὐτίκʼ ἀμείβετο νηλέι
                     θυμῷ·</l><q type="unspecified"><l n="369">Οὖτιν ἐγὼ πύματον ἔδομαι μετὰ οἷς ἑτάροισιν,</l><l n="370">τοὺς δʼ ἄλλους πρόσθεν· τὸ δέ τοι ξεινήιον ἔσται.</l></q><l n="371"><milestone unit="para" ed="P"/>ἦ καὶ ἀνακλινθεὶς πέσεν ὕπτιος, αὐτὰρ ἔπειτα</l><l n="372">κεῖτʼ ἀποδοχμώσας παχὺν αὐχένα, κὰδ δέ μιν ὕπνος</l><l n="373">ᾕρει πανδαμάτωρ· φάρυγος δʼ ἐξέσσυτο οἶνος</l><l n="374">ψωμοί τʼ ἀνδρόμεοι· ὁ δʼ ἐρεύγετο οἰνοβαρείων.</l><l n="375">καὶ τότʼ ἐγὼ τὸν μοχλὸν ὑπὸ σποδοῦ ἤλασα πολλῆς,</l><l n="376">ἧος θερμαίνοιτο· ἔπεσσι δὲ πάντας ἑταίρους</l><l n="377">θάρσυνον, μή τίς μοι ὑποδείσας ἀναδύη.</l><l n="378">ἀλλʼ ὅτε δὴ τάχʼ ὁ μοχλὸς ἐλάινος ἐν πυρὶ μέλλεν</l><l n="379">ἅψεσθαι, χλωρός περ ἐών, διεφαίνετο δʼ αἰνῶς,</l><l n="380">καὶ τότʼ ἐγὼν ἆσσον φέρον ἐκ πυρός, ἀμφὶ δʼ ἑταῖροι</l><l n="381">ἵσταντʼ· αὐτὰρ θάρσος ἐνέπνευσεν μέγα δαίμων.</l><l n="382">οἱ μὲν μοχλὸν ἑλόντες ἐλάινον, ὀξὺν ἐπʼ ἄκρῳ,</l><l n="383">ὀφθαλμῷ ἐνέρεισαν· ἐγὼ δʼ ἐφύπερθεν ἐρεισθεὶς</l><l n="384">δίνεον, ὡς ὅτε τις τρυπῷ δόρυ νήιον ἀνὴρ</l><l n="385">τρυπάνῳ, οἱ δέ τʼ ἔνερθεν ὑποσσείουσιν ἱμάντι</l><l n="386">ἁψάμενοι ἑκάτερθε, τὸ δὲ τρέχει ἐμμενὲς αἰεί.</l><l n="387">ὣς τοῦ ἐν ὀφθαλμῷ πυριήκεα μοχλὸν ἑλόντες</l><l n="388">δινέομεν, τὸν δʼ αἷμα περίρρεε θερμὸν ἐόντα.</l><l n="389">πάντα δέ οἱ βλέφαρʼ ἀμφὶ καὶ ὀφρύας εὗσεν ἀυτμὴ</l><l n="390">γλήνης καιομένης, σφαραγεῦντο δέ οἱ πυρὶ ῥίζαι.</l><l n="391">ὡς δʼ ὅτʼ ἀνὴρ χαλκεὺς πέλεκυν μέγαν ἠὲ σκέπαρνον</l><l n="392">εἰν ὕδατι ψυχρῷ βάπτῃ μεγάλα ἰάχοντα</l><l n="393">φαρμάσσων· τὸ γὰρ αὖτε σιδήρου γε κράτος ἐστίν</l><l n="394">ὣς τοῦ σίζʼ ὀφθαλμὸς ἐλαϊνέῳ περὶ μοχλῷ.</l><l n="395">σμερδαλέον δὲ μέγʼ ᾤμωξεν, περὶ δʼ ἴαχε πέτρη,</l><l n="396">ἡμεῖς δὲ δείσαντες ἀπεσσύμεθʼ· αὐτὰρ ὁ μοχλὸν</l><l n="397">ἐξέρυσʼ ὀφθαλμοῖο πεφυρμένον αἵματι πολλῷ.</l><l n="398">τὸν μὲν ἔπειτʼ ἔρριψεν ἀπὸ ἕο χερσὶν ἀλύων,</l><l n="399">αὐτὰρ ὁ <persName xml:id="recogito-17263147-df43-4eee-b31e-0bbf70af7f9a" ana="#Cyclopes">Κύκλωπας</persName> μεγάλʼ ἤπυεν, οἵ ῥά μιν ἀμφὶς</l><l n="400">ᾤκεον ἐν σπήεσσι διʼ ἄκριας ἠνεμοέσσας.</l><l n="401">οἱ δὲ βοῆς ἀίοντες ἐφοίτων ἄλλοθεν ἄλλος,</l><l n="402">ἱστάμενοι δʼ εἴροντο περὶ σπέος ὅττι ἑ κήδοι·</l><q type="unspecified"><l n="403"><milestone unit="para" ed="P"/>τίπτε τόσον, <persName xml:id="recogito-ceda0a5f-92a1-4114-b18b-27aa3d939c2d" ana="#Polyphemus">Πολύφημʼ</persName>, ἀρημένος ὧδʼ
                        ἐβόησας</l><l n="404">νύκτα διʼ ἀμβροσίην καὶ ἀύπνους ἄμμε τίθησθα;</l><l n="405">ἦ μή τίς σευ μῆλα βροτῶν ἀέκοντος ἐλαύνει;</l><l n="406">ἦ μή τίς σʼ αὐτὸν κτείνει δόλῳ ἠὲ βίηφιν;</l></q><l n="407"><milestone unit="para" ed="P"/>τοὺς δʼ αὖτʼ ἐξ ἄντρου προσέφη κρατερὸς
                     <persName xml:id="recogito-cd9b0d33-f171-4ac2-ba98-a03302a00639" ana="#Polyphemus">Πολύφημος</persName>·</l><q type="unspecified"><l n="408">ὦ φίλοι, Οὖτίς με κτείνει δόλῳ οὐδὲ βίηφιν.</l></q><milestone unit="card" n="409" ed="p"/><l n="409"><milestone unit="para" ed="P"/>οἱ δʼ ἀπαμειβόμενοι ἔπεα πτερόεντʼ ἀγόρευον·</l><q type="unspecified"><l n="410">εἰ μὲν δὴ μή τίς σε βιάζεται οἶον ἐόντα,</l><l n="411">νοῦσον γʼ οὔ πως ἔστι <persName xml:id="recogito-3a704977-20dc-4d14-b513-e61a7d063def" ana="#Zeus">Διὸς</persName> μεγάλου ἀλέασθαι,</l><l n="412">ἀλλὰ σύ γʼ εὔχεο πατρὶ <persName xml:id="recogito-2cf5e398-86db-41fd-9de3-3909f5db294e" ana="#Poseidon">Ποσειδάωνι</persName> ἄνακτι.</l></q><l n="413"><milestone unit="para" ed="P"/>ὣς ἄρʼ ἔφαν ἀπιόντες, ἐμὸν δʼ ἐγέλασσε φίλον
                     κῆρ,</l><l n="414">ὡς ὄνομʼ ἐξαπάτησεν ἐμὸν καὶ μῆτις ἀμύμων.</l><l n="415"><persName xml:id="recogito-19aa481d-c2fd-4ed3-b39c-ebd135946e42" ana="#Cyclopes">Κύκλωψ</persName> δὲ στενάχων τε καὶ ὠδίνων ὀδύνῃσι</l><l n="416">χερσὶ ψηλαφόων ἀπὸ μὲν λίθον εἷλε θυράων,</l><l n="417">αὐτὸς δʼ εἰνὶ θύρῃσι καθέζετο χεῖρε πετάσσας,</l><l n="418">εἴ τινά που μετʼ ὄεσσι λάβοι στείχοντα θύραζε·</l><l n="419">οὕτω γάρ πού μʼ ἤλπετʼ ἐνὶ φρεσὶ νήπιον εἶναι.</l><l n="420">αὐτὰρ ἐγὼ βούλευον, ὅπως ὄχʼ ἄριστα γένοιτο,</l><l n="421">εἴ τινʼ ἑταίροισιν θανάτου λύσιν ἠδʼ ἐμοὶ αὐτῷ</l><l n="422">εὑροίμην· πάντας δὲ δόλους καὶ μῆτιν ὕφαινον</l><l n="423">ὥς τε περὶ ψυχῆς· μέγα γὰρ κακὸν ἐγγύθεν ἦεν.</l><l n="424">ἥδε δέ μοι κατὰ θυμὸν ἀρίστη φαίνετο βουλή.</l><l n="425">ἄρσενες ὄιες ἦσαν ἐυτρεφέες, δασύμαλλοι,</l><l n="426">καλοί τε μεγάλοι τε, ἰοδνεφὲς εἶρος ἔχοντες·</l><l n="427">τοὺς ἀκέων συνέεργον ἐυστρεφέεσσι λύγοισιν,</l><l n="428">τῇς ἔπι <persName xml:id="recogito-18459131-d316-42c2-b766-181e66232095" ana="#Cyclopes">Κύκλωψ</persName> εὗδε πέλωρ, ἀθεμίστια εἰδώς,</l><l n="429">σύντρεις αἰνύμενος· ὁ μὲν ἐν μέσῳ ἄνδρα φέρεσκε,</l><l n="430">τὼ δʼ ἑτέρω ἑκάτερθεν ἴτην σώοντες ἑταίρους.</l><l n="431">τρεῖς δὲ ἕκαστον φῶτʼ ὄιες φέρον· αὐτὰρ ἐγώ γε—</l><l n="432">ἀρνειὸς γὰρ ἔην μήλων ὄχʼ ἄριστος ἁπάντων,</l><l n="433">τοῦ κατὰ νῶτα λαβών, λασίην ὑπὸ γαστέρʼ ἐλυσθεὶς</l><l n="434">κείμην· αὐτὰρ χερσὶν ἀώτου θεσπεσίοιο</l><l n="435">νωλεμέως στρεφθεὶς ἐχόμην τετληότι θυμῷ.</l><l n="436">ὣς τότε μὲν στενάχοντες ἐμείναμεν <persName xml:id="recogito-dad24adb-8d23-4a34-9a18-77d21f287f0d" ana="#Eos">Ἠῶ</persName> δῖαν.</l><l n="437"><milestone unit="para" ed="P"/>ἦμος δʼ ἠριγένεια φάνη ῥοδοδάκτυλος <persName xml:id="recogito-baf15a04-839d-4547-a32e-571332d0cb40" ana="#Eos">Ἠώς</persName>,</l><l n="438">καὶ τότʼ ἔπειτα νομόνδʼ ἐξέσσυτο ἄρσενα μῆλα,</l><l n="439">θήλειαι δὲ μέμηκον ἀνήμελκτοι περὶ σηκούς·</l><l n="440">οὔθατα γὰρ σφαραγεῦντο. ἄναξ δʼ ὀδύνῃσι κακῇσι</l><l n="441">τειρόμενος πάντων ὀίων ἐπεμαίετο νῶτα</l><l n="442">ὀρθῶν ἑσταότων· τὸ δὲ νήπιος οὐκ ἐνόησεν,</l><l n="443">ὥς οἱ ὑπʼ εἰροπόκων ὀίων στέρνοισι δέδεντο.</l><l n="444">ὕστατος ἀρνειὸς μήλων ἔστειχε θύραζε</l><l n="445">λάχνῳ στεινόμενος καὶ ἐμοὶ πυκινὰ φρονέοντι.</l><l n="446">τὸν δʼ ἐπιμασσάμενος προσέφη κρατερὸς <persName xml:id="recogito-74989f22-0f51-4c3c-82b8-db2bbb3d9895" ana="#Polyphemus">Πολύφημος</persName>·</l><q type="unspecified"><l n="447"><milestone unit="para" ed="P"/>κριὲ πέπον, τί μοι ὧδε διὰ σπέος ἔσσυο
                        μήλων</l><l n="448">ὕστατος; οὔ τι πάρος γε λελειμμένος ἔρχεαι οἰῶν,</l><l n="449">ἀλλὰ πολὺ πρῶτος νέμεαι τέρενʼ ἄνθεα ποίης</l><l n="450">μακρὰ βιβάς, πρῶτος δὲ ῥοὰς ποταμῶν ἀφικάνεις,</l><l n="451">πρῶτος δὲ σταθμόνδε λιλαίεαι ἀπονέεσθαι</l><l n="452">ἑσπέριος· νῦν αὖτε πανύστατος. ἦ σύ γʼ ἄνακτος</l><l n="453">ὀφθαλμὸν ποθέεις, τὸν ἀνὴρ κακὸς ἐξαλάωσε</l><l n="454">σὺν λυγροῖς ἑτάροισι δαμασσάμενος φρένας οἴνῳ,</l><l n="455">Οὖτις, ὃν οὔ πώ φημι πεφυγμένον εἶναι ὄλεθρον.</l><l n="456">εἰ δὴ ὁμοφρονέοις ποτιφωνήεις τε γένοιο</l><l n="457">εἰπεῖν ὅππῃ κεῖνος ἐμὸν μένος ἠλασκάζει·</l><l n="458">τῷ κέ οἱ ἐγκέφαλός γε διὰ σπέος ἄλλυδις ἄλλῃ</l><l n="459">θεινομένου ῥαίοιτο πρὸς οὔδεϊ, κὰδ δέ κʼ ἐμὸν κῆρ</l><l n="460">λωφήσειε κακῶν, τά μοι οὐτιδανὸς πόρεν Οὖτις.</l></q><milestone unit="card" n="461" ed="p"/><l n="461"><milestone unit="para" ed="P"/>ὣς εἰπὼν τὸν κριὸν ἀπὸ ἕο πέμπε θύραζε.</l><l n="462">ἐλθόντες δʼ ἠβαιὸν ἀπὸ σπείους τε καὶ αὐλῆς</l><l n="463">πρῶτος ὑπʼ ἀρνειοῦ λυόμην, ὑπέλυσα δʼ ἑταίρους.</l><l n="464">καρπαλίμως δὲ τὰ μῆλα ταναύποδα, πίονα δημῷ,</l><l n="465">πολλὰ περιτροπέοντες ἐλαύνομεν, ὄφρʼ ἐπὶ νῆα</l><l n="466">ἱκόμεθʼ. ἀσπάσιοι δὲ φίλοις ἑτάροισι φάνημεν,</l><l n="467">οἳ φύγομεν θάνατον, τοὺς δὲ στενάχοντο γοῶντες.</l><l n="468">ἀλλʼ ἐγὼ οὐκ εἴων, ἀνὰ δʼ ὀφρύσι νεῦον ἑκάστῳ,</l><l n="469">κλαίειν, ἀλλʼ ἐκέλευσα θοῶς καλλίτριχα μῆλα</l><l n="470">πόλλʼ ἐν νηὶ βαλόντας ἐπιπλεῖν ἁλμυρὸν ὕδωρ.</l><l n="471">οἱ δʼ αἶψʼ εἴσβαινον καὶ ἐπὶ κληῖσι καθῖζον,</l><l n="472">ἑξῆς δʼ ἑζόμενοι πολιὴν ἅλα τύπτον ἐρετμοῖς.</l><l n="473">ἀλλʼ ὅτε τόσσον ἀπῆν, ὅσσον τε γέγωνε βοήσας,</l><l n="474">καὶ τότʼ ἐγὼ <persName xml:id="recogito-274f4719-cc3b-4279-88fa-169f1a572894" ana="#Cyclopes">Κύκλωπα</persName> προσηύδων κερτομίοισι·</l><q type="unspecified"><l n="475"><milestone unit="para" ed="P"/><persName xml:id="recogito-c2814da6-fa99-40b4-9e67-2f359e2aa0b6" ana="#Cyclopes">Κύκλωψ</persName>, οὐκ ἄρʼ ἔμελλες ἀνάλκιδος ἀνδρὸς
                        ἑταίρους</l><l n="476">ἔδμεναι ἐν σπῆι γλαφυρῷ κρατερῆφι βίηφι.</l><l n="477">καὶ λίην σέ γʼ ἔμελλε κιχήσεσθαι κακὰ ἔργα,</l><l n="478">σχέτλιʼ, ἐπεὶ ξείνους οὐχ ἅζεο σῷ ἐνὶ οἴκῳ</l><l n="479">ἐσθέμεναι· τῷ σε <persName xml:id="recogito-c8ad9454-81f8-4557-a80f-4f5808dfef08" ana="#Zeus">Ζεὺς</persName> τίσατο καὶ θεοὶ ἄλλοι.</l></q><l n="480"><milestone unit="para" ed="P"/>ὣς ἐφάμην, ὁ δʼ ἔπειτα χολώσατο κηρόθι
                     μᾶλλον,</l><l n="481">ἧκε δʼ ἀπορρήξας κορυφὴν ὄρεος μεγάλοιο,</l><l n="482">κὰδ δʼ ἔβαλε προπάροιθε νεὸς κυανοπρῴροιο</l><l n="483">τυτθόν, ἐδεύησεν δʼ οἰήιον ἄκρον ἱκέσθαι,</l><l n="484">ἐκλύσθη δὲ θάλασσα κατερχομένης ὑπὸ πέτρης·</l><l n="485">τὴν δʼ αἶψʼ ἤπειρόνδε παλιρρόθιον φέρε κῦμα,</l><l n="486">πλημυρὶς ἐκ πόντοιο, θέμωσε δὲ χέρσον ἱκέσθαι.</l><l n="487">αὐτὰρ ἐγὼ χείρεσσι λαβὼν περιμήκεα κοντὸν</l><l n="488">ὦσα παρέξ, ἑτάροισι δʼ ἐποτρύνας ἐκέλευσα</l><l n="489">ἐμβαλέειν κώπῃς, ἵνʼ ὑπὲκ κακότητα φύγοιμεν,</l><l n="490">κρατὶ κατανεύων· οἱ δὲ προπεσόντες ἔρεσσον.</l><l n="491">ἀλλʼ ὅτε δὴ δὶς τόσσον ἅλα πρήσσοντες ἀπῆμεν,</l><l n="492">καὶ τότε δὴ <persName xml:id="recogito-3acb5c45-b371-4f8d-8ff0-c0d0f2c50dfd" ana="#Cyclopes">Κύκλωπα</persName> προσηύδων· ἀμφὶ δʼ ἑταῖροι</l><l n="493">μειλιχίοις ἐπέεσσιν ἐρήτυον ἄλλοθεν ἄλλος·</l><q type="unspecified"><l n="494"><milestone unit="para" ed="P"/>σχέτλιε, τίπτʼ ἐθέλεις ἐρεθιζέμεν ἄγριον
                        ἄνδρα;</l><l n="495">ὃς καὶ νῦν πόντονδε βαλὼν βέλος ἤγαγε νῆα</l><l n="496">αὖτις ἐς ἤπειρον, καὶ δὴ φάμεν αὐτόθʼ ὀλέσθαι.</l><l n="497">εἰ δὲ φθεγξαμένου τευ ἢ αὐδήσαντος ἄκουσε,</l><l n="498">σύν κεν ἄραξʼ ἡμέων κεφαλὰς καὶ νήια δοῦρα</l><l n="499">μαρμάρῳ ὀκριόεντι βαλών· τόσσον γὰρ ἵησιν.</l></q><milestone unit="card" n="500" ed="p"/><l n="500"><milestone unit="para" ed="P"/>ὣς φάσαν, ἀλλʼ οὐ πεῖθον ἐμὸν μεγαλήτορα
                     θυμόν,</l><l n="501">ἀλλά μιν ἄψορρον προσέφην κεκοτηότι θυμῷ·</l><q type="unspecified"><l n="502"><milestone unit="para" ed="P"/><persName xml:id="recogito-5b5253ed-938f-4856-a2de-46883b914a87" ana="#Cyclopes">Κύκλωψ</persName>, αἴ κέν τίς σε καταθνητῶν ἀνθρώπων</l><l n="503">ὀφθαλμοῦ εἴρηται ἀεικελίην ἀλαωτύν,</l><l n="504">φάσθαι <persName xml:id="recogito-48a534be-94e9-4d6e-abf7-e0f34d2d4ca9" ana="#Odysseus">Ὀδυσσῆα</persName> πτολιπόρθιον ἐξαλαῶσαι,</l><l n="505">υἱὸν <persName xml:id="recogito-f05bf31f-da48-41a8-be70-7d87df87ad6b" ana="#Laertes">Λαέρτεω</persName>, <placeName xml:id="recogito-4b72424f-22dd-47e1-9d21-d0a1e44a7dcf" ref="http://pleiades.stoa.org/places/530906" cert="high">Ἰθάκῃ</placeName> ἔνι οἰκίʼ ἔχοντα.</l></q><l n="506"><milestone unit="para" ed="P"/>ὣς ἐφάμην, ὁ δέ μʼ οἰμώξας ἠμείβετο μύθῳ·</l><q type="unspecified"><l n="507">ὢ πόποι, ἦ μάλα δή με παλαίφατα θέσφαθʼ ἱκάνει.</l><l n="508">ἔσκε τις ἐνθάδε μάντις ἀνὴρ ἠύς τε μέγας τε,</l><l n="509">Τήλεμος Εὐρυμίδης, ὃς μαντοσύνῃ ἐκέκαστο</l><l n="510">καὶ μαντευόμενος κατεγήρα <persName xml:id="recogito-1928efb9-7901-4e9b-8d3d-eb4fdf9eecb3" ana="#Cyclopes">Κυκλώπεσσιν</persName>·</l><l n="511">ὅς μοι ἔφη τάδε πάντα τελευτήσεσθαι ὀπίσσω,</l><l n="512">χειρῶν ἐξ <persName xml:id="recogito-1e349ee2-c674-42bc-a29e-f69203872fa6" ana="#Odysseus">Ὀδυσῆος</persName> ἁμαρτήσεσθαι ὀπωπῆς.</l><l n="513">ἀλλʼ αἰεί τινα φῶτα μέγαν καὶ καλὸν ἐδέγμην</l><l n="514">ἐνθάδʼ ἐλεύσεσθαι, μεγάλην ἐπιειμένον ἀλκήν·</l><l n="515">νῦν δέ μʼ ἐὼν ὀλίγος τε καὶ οὐτιδανὸς καὶ ἄκικυς</l><l n="516">ὀφθαλμοῦ ἀλάωσεν, ἐπεί μʼ ἐδαμάσσατο οἴνῳ.</l><l n="517">ἀλλʼ ἄγε δεῦρʼ, <persName xml:id="recogito-972f12f0-daff-4054-bdd9-ef710b1f7a44" ana="#Odysseus">Ὀδυσεῦ</persName>, ἵνα τοι πὰρ ξείνια θείω</l><l n="518">πομπήν τʼ ὀτρύνω δόμεναι κλυτὸν ἐννοσίγαιον·</l><l n="519">τοῦ γὰρ ἐγὼ πάϊς εἰμί, πατὴρ δʼ ἐμὸς εὔχεται εἶναι.</l><l n="520">αὐτὸς δʼ, αἴ κʼ ἐθέλῃσʼ, ἰήσεται, οὐδέ τις ἄλλος</l><l n="521">οὔτε θεῶν μακάρων οὔτε θνητῶν ἀνθρώπων.</l></q><l n="522"><milestone unit="para" ed="P"/>ὣς ἔφατʼ, αὐτὰρ ἐγώ μιν ἀμειβόμενος
                     προσέειπον·</l><q type="unspecified"><l n="523">αἲ γὰρ δὴ ψυχῆς τε καὶ αἰῶνός σε δυναίμην</l><l n="524">εὖνιν ποιήσας πέμψαι δόμον <placeName xml:id="recogito-346faf14-97bd-4a14-b7aa-d07573daa650" cert="unknown" ana="#HadesUnderworld">Ἄϊδος</placeName> εἴσω,</l><l n="525">ὡς οὐκ ὀφθαλμόν γʼ ἰήσεται οὐδʼ ἐνοσίχθων.</l></q><l n="526"><milestone unit="para" ed="P"/>ὣς ἐφάμην, ὁ δʼ ἔπειτα <persName xml:id="recogito-29dce7e0-90d2-48d6-9e4f-2c12692f84fd" ana="#Poseidon">Ποσειδάωνι</persName> ἄνακτι</l><l n="527">εὔχετο χεῖρʼ ὀρέγων εἰς οὐρανὸν ἀστερόεντα·</l><q type="unspecified"><l n="528">κλῦθι, <persName xml:id="recogito-4c19cd05-c551-4d9a-b122-9f2efe9d2147" ana="#Poseidon">Ποσείδαον</persName> γαιήοχε κυανοχαῖτα,</l><l n="529">εἰ ἐτεόν γε σός εἰμι, πατὴρ δʼ ἐμὸς εὔχεαι εἶναι,</l><l n="530">δὸς μὴ <persName xml:id="recogito-6297f94f-ad76-4d80-b465-c8bba32b7f47" ana="#Odysseus">Ὀδυσσῆα</persName> πτολιπόρθιον οἴκαδʼ ἱκέσθαι</l><l n="531">υἱὸν <persName xml:id="recogito-21d1b6e0-cbcb-439f-b819-5ace677bc51b" ana="#Laertes">Λαέρτεω</persName>, <placeName xml:id="recogito-ab953125-2166-4b9a-8d7d-b448180bc26e" ref="http://pleiades.stoa.org/places/530906" cert="high">Ἰθάκῃ</placeName> ἔνι οἰκίʼ ἔχοντα.</l><l n="532">ἀλλʼ εἴ οἱ μοῖρʼ ἐστὶ φίλους τʼ ἰδέειν καὶ ἱκέσθαι</l><l n="533">οἶκον ἐυκτίμενον καὶ ἑὴν ἐς πατρίδα γαῖαν,</l><l n="534">ὀψὲ κακῶς ἔλθοι, ὀλέσας ἄπο πάντας ἑταίρους,</l><l n="535">νηὸς ἐπʼ ἀλλοτρίης, εὕροι δʼ ἐν πήματα οἴκῳ.</l></q><milestone unit="card" n="536" ed="p"/><l n="536"><milestone unit="para" ed="P"/>ὣς ἔφατʼ εὐχόμενος, τοῦ δʼ ἔκλυε
                     κυανοχαίτης.</l><l n="537">αὐτὰρ ὅ γʼ ἐξαῦτις πολὺ μείζονα λᾶαν ἀείρας</l><l n="538">ἧκʼ ἐπιδινήσας, ἐπέρεισε δὲ ἶνʼ ἀπέλεθρον,</l><l n="539">κὰδʼ δʼ ἔβαλεν μετόπισθε νεὸς κυανοπρῴροιο</l><l n="540">τυτθόν, ἐδεύησεν δʼ οἰήιον ἄκρον ἱκέσθαι.</l><l n="541">ἐκλύσθη δὲ θάλασσα κατερχομένης ὑπὸ πέτρης·</l><l n="542">τὴν δὲ πρόσω φέρε κῦμα, θέμωσε δὲ χέρσον ἱκέσθαι.</l><l n="543"><milestone unit="para" ed="P"/>ἀλλʼ ὅτε δὴ τὴν νῆσον ἀφικόμεθʼ, ἔνθα περ
                     ἄλλαι</l><l n="544">νῆες ἐύσσελμοι μένον ἁθρόαι, ἀμφὶ δʼ ἑταῖροι</l><l n="545">ἥατʼ ὀδυρόμενοι, ἡμέας ποτιδέγμενοι αἰεί,</l><l n="546">νῆα μὲν ἔνθʼ ἐλθόντες ἐκέλσαμεν ἐν ψαμάθοισιν,</l><l n="547">ἐκ δὲ καὶ αὐτοὶ βῆμεν ἐπὶ ῥηγμῖνι θαλάσσης.</l><l n="548">μῆλα δὲ <persName xml:id="recogito-6294384f-c4b1-49fd-bbf3-da2cca7690f0" ana="#Cyclopes">Κύκλωπος</persName> γλαφυρῆς ἐκ νηὸς ἑλόντες</l><l n="549">δασσάμεθʼ, ὡς μή τίς μοι ἀτεμβόμενος κίοι ἴσης.</l><l n="550">ἀρνειὸν δʼ ἐμοὶ οἴῳ ἐυκνήμιδες ἑταῖροι</l><l n="551">μήλων δαιομένων δόσαν ἔξοχα· τὸν δʼ ἐπὶ θινὶ</l><l n="552"><persName xml:id="recogito-a8ef9f7a-684a-4810-bf22-9cada9e7a4ba" ana="#Zeus">Ζηνὶ</persName> κελαινεφέι <persName xml:id="recogito-c467ddc1-ed0f-47b2-ab16-51b38c95e592" ana="#Cronus">Κρονίδῃ</persName>, ὃς πᾶσιν ἀνάσσει,</l><l n="553">ῥέξας μηρίʼ ἔκαιον· ὁ δʼ οὐκ ἐμπάζετο ἱρῶν,</l><l n="554">ἀλλʼ ὅ γε μερμήριξεν ὅπως ἀπολοίατο πᾶσαι</l><l n="555">νῆες ἐύσσελμοι καὶ ἐμοὶ ἐρίηρες ἑταῖροι.</l><l n="556"><milestone unit="para" ed="P"/>ὣς τότε μὲν πρόπαν ἦμαρ ἐς ἠέλιον καταδύντα</l><l n="557">ἥμεθα δαινύμενοι κρέα τʼ ἄσπετα καὶ μέθυ ἡδύ·</l><l n="558">ἦμος δʼ ἠέλιος κατέδυ καὶ ἐπὶ κνέφας ἦλθε,</l><l n="559">δὴ τότε κοιμήθημεν ἐπὶ ῥηγμῖνι θαλάσσης.</l><l n="560">ἦμος δʼ ἠριγένεια φάνη ῥοδοδάκτυλος <persName xml:id="recogito-55dd9545-e1db-4b3f-88c2-99a0a6da5de3" ana="#Eos">Ἠώς</persName>,</l><l n="561">δὴ τότʼ ἐγὼν ἑτάροισιν ἐποτρύνας ἐκέλευσα</l><l n="562">αὐτούς τʼ ἀμβαίνειν ἀνά τε πρυμνήσια λῦσαι·</l><l n="563">οἱ δʼ αἶψʼ εἴσβαινον καὶ ἐπὶ κληῖσι καθῖζον,</l><l n="564">ἑξῆς δʼ ἑζόμενοι πολιὴν ἅλα τύπτον ἐρετμοῖς.</l><l n="565"><milestone unit="para" ed="P"/>ἔνθεν δὲ προτέρω πλέομεν ἀκαχήμενοι ἦτορ,</l><l n="566">ἄσμενοι ἐκ θανάτοιο, φίλους ὀλέσαντες ἑταίρους.</l></q></div></div></body></text></TEI>