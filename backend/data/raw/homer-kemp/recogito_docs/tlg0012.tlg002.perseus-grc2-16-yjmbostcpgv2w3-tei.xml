<TEI py:pytype="TREE" xmlns:py="http://codespeak.net/lxml/objectify/pytype" xmlns="http://www.tei-c.org/ns/1.0"><teiHeader><profileDesc><settingDesc><listPlace>
          <place xml:id="http://pleiades.stoa.org/places/531093">
              <placeName>Same</placeName>
            </place><place xml:id="http://pleiades.stoa.org/places/570028">
              <placeName>Achaea/Achaia (region)</placeName>
            </place><place xml:id="http://pleiades.stoa.org/places/570640">
              <placeName>Pylos/Koryphasion</placeName>
            </place><place xml:id="http://pleiades.stoa.org/places/530845">
              <placeName>Dolicha? Ins.</placeName>
            </place><place xml:id="http://pleiades.stoa.org/places/530906">
              <placeName>Ithaca Ins.</placeName>
            </place><place xml:id="http://pleiades.stoa.org/places/531117">
              <placeName>Thesprotia</placeName>
            </place><place xml:id="http://pleiades.stoa.org/places/531154">
              <placeName>Zacynthus</placeName>
            </place><place xml:id="http://pleiades.stoa.org/places/550595">
              <placeName>Ilium/Troia</placeName>
            </place><place xml:id="http://pleiades.stoa.org/places/531114">
              <placeName>Taphos (island)</placeName>
            </place><place xml:id="http://geo-kima.org/place/22949">
              <placeName>Scheria (Island)</placeName>
            </place><place xml:id="http://pleiades.stoa.org/places/589748">
              <placeName>Creta (island)</placeName>
            </place>
        </listPlace></settingDesc></profileDesc><encodingDesc><classDecl><taxonomy>
          <category xml:id="Medon">
              <catDesc>Medon</catDesc>
            </category><category xml:id="Eurymachus">
              <catDesc>Eurymachus</catDesc>
            </category><category xml:id="Telemachus">
              <catDesc>Telemachus</catDesc>
            </category><category xml:id="Nisos">
              <catDesc>Nisos</catDesc>
            </category><category xml:id="Arcesius">
              <catDesc>Arcesius</catDesc>
            </category><category xml:id="Icarius">
              <catDesc>Icarius</catDesc>
            </category><category xml:id="Laertes">
              <catDesc>Laertes</catDesc>
            </category><category xml:id="Athena">
              <catDesc>Athena</catDesc>
            </category><category xml:id="Eos">
              <catDesc>Eos</catDesc>
            </category><category xml:id="Hermes">
              <catDesc>Hermes</catDesc>
            </category><category xml:id="Polybus">
              <catDesc>Polybus</catDesc>
            </category><category xml:id="Eumaeus">
              <catDesc>Eumaeus</catDesc>
            </category><category xml:id="Eupeithes">
              <catDesc>Eupeithes</catDesc>
            </category><category xml:id="Amphinomus">
              <catDesc>Amphinomus</catDesc>
            </category><category xml:id="Ares">
              <catDesc>Ares</catDesc>
            </category><category xml:id="Penelope">
              <catDesc>Penelope</catDesc>
            </category><category xml:id="Antinous">
              <catDesc>Antinous</catDesc>
            </category><category xml:id="Odysseus">
              <catDesc>Odysseus</catDesc>
            </category><category xml:id="Cronus">
              <catDesc>Cronus</catDesc>
            </category><category xml:id="Zeus">
              <catDesc>Zeus</catDesc>
            </category>
        </taxonomy></classDecl></encodingDesc></teiHeader><text><body><div xml:lang="grc" type="edition" n="urn:cts:greekLit:tlg0012.tlg002.perseus-grc2"><div type="textpart" subtype="book" n="16"><milestone unit="card" n="1" ed="p"/><l n="1">τὼ δʼ αὖτʼ ἐν κλισίῃ <persName xml:id="recogito-e69b8281-e696-4086-a5b2-cc9da3bbc433" ana="#Odysseus">Ὀδυσεὺς</persName> καὶ δῖος ὑφορβὸς</l><l n="2">ἐντύνοντο ἄριστον ἅμʼ ἠοῖ, κηαμένω πῦρ,</l><l n="3">ἔκπεμψάν τε νομῆας ἅμʼ ἀγρομένοισι σύεσσι·</l><l n="4"><persName xml:id="recogito-f31212b2-a005-4b2c-88d7-2ee224635fb0" ana="#Telemachus">Τηλέμαχον</persName> δὲ περίσσαινον κύνες ὑλακόμωροι,</l><l n="5">οὐδʼ ὕλαον προσιόντα. νόησε δὲ δῖος <persName xml:id="recogito-c06d8eeb-5ca5-456a-ac31-84691a4dc88c" ana="#Odysseus">Ὀδυσσεὺς</persName></l><l n="6">σαίνοντάς τε κύνας, περί τε κτύπος ἦλθε ποδοῖϊν.</l><l n="7">αἶψα δʼ ἄρʼ <persName xml:id="recogito-47e70295-960b-45db-87c3-242ec5b9b9fa" ana="#Eumaeus">Εὔμαιον</persName> ἔπεα πτερόεντα προσηύδα·</l><q type="unspecified"><l n="8"><milestone unit="para" ed="P"/><persName xml:id="recogito-9efe22a4-a92f-43e9-9d50-cd1a9a901516" ana="#Eumaeus">Εὔμαιʼ</persName>, ἦ μάλα τίς τοι ἐλεύσεται ἐνθάδʼ
                     ἑταῖρος</l><l n="9">ἢ καὶ γνώριμος ἄλλος, ἐπεὶ κύνες οὐχ ὑλάουσιν,</l><l n="10">ἀλλὰ περισσαίνουσι· ποδῶν δʼ ὑπὸ δοῦπον ἀκούω.</l></q><l n="11"><milestone unit="para" ed="P"/>οὔ πω πᾶν εἴρητο ἔπος, ὅτε οἱ φίλος υἱὸς</l><l n="12">ἔστη ἐνὶ προθύροισι. ταφὼν δʼ ἀνόρουσε συβώτης,</l><l n="13">ἐκ δʼ ἄρα οἱ χειρῶν πέσον ἄγγεα, τοῖς ἐπονεῖτο,</l><l n="14">κιρνὰς αἴθοπα οἶνον. ὁ δʼ ἀντίος ἦλθεν ἄνακτος,</l><l n="15">κύσσε δέ μιν κεφαλήν τε καὶ ἄμφω φάεα καλὰ</l><l n="16">χεῖράς τʼ ἀμφοτέρας· θαλερὸν δέ οἱ ἔκπεσε δάκρυ.</l><l n="17">ὡς δὲ πατὴρ ὃν παῖδα φίλα φρονέων ἀγαπάζῃ</l><l n="18">ἐλθόντʼ ἐξ ἀπίης γαίης δεκάτῳ ἐνιαυτῷ,</l><l n="19">μοῦνον τηλύγετον, τῷ ἔπʼ ἄλγεα πολλὰ μογήσῃ,</l><l n="20">ὣς τότε <persName xml:id="recogito-3d1720d0-2392-4aff-80fd-ad07a32c5601" ana="#Telemachus">Τηλέμαχον</persName> θεοειδέα δῖος ὑφορβὸς</l><l n="21">πάντα κύσεν περιφύς, ὡς ἐκ θανάτοιο φυγόντα·</l><l n="22">καί ῥʼ ὀλοφυρόμενος ἔπεα πτερόεντα προσηύδα·</l><q type="unspecified"><l n="23"><milestone unit="para" ed="P"/>ἦλθες, <persName xml:id="recogito-825de23c-85a9-40f5-b616-2fbc715277e4" ana="#Telemachus">Τηλέμαχε</persName>, γλυκερὸν φάος. οὔ σʼ ἔτʼ ἐγώ
                     γε</l><l n="24">ὄψεσθαι ἐφάμην, ἐπεὶ ᾤχεο νηῒ <placeName xml:id="recogito-bba7aa3d-6328-482c-9413-7f26477a3f30" ref="http://pleiades.stoa.org/places/570640" cert="high">Πύλονδε</placeName>.</l><l n="25">ἀλλʼ ἄγε νῦν εἴσελθε, φίλον τέκος, ὄφρα σε θυμῷ</l><l n="26">τέρψομαι εἰσορόων νέον ἄλλοθεν ἔνδον ἐόντα.</l><l n="27">οὐ μὲν γάρ τι θάμʼ ἀγρὸν ἐπέρχεαι οὐδὲ νομῆας,</l><l n="28">ἀλλʼ ἐπιδημεύεις· ὣς γάρ νύ τοι εὔαδε θυμῷ,</l><l n="29">ἀνδρῶν μνηστήρων ἐσορᾶν ἀΐδηλον ὅμιλον.</l></q><l n="30">τὸν δʼ αὖ <persName xml:id="recogito-0affb67a-8a31-43f5-88f6-465071e01900" ana="#Telemachus">Τηλέμαχος</persName> πεπνυμένος ἀντίον ηὔδα·</l><q type="unspecified"><l n="31">ἔσσεται οὕτως, ἄττα· σέθεν δʼ ἕνεκʼ ἐνθάδʼ ἱκάνω,</l><l n="32">ὄφρα σέ τʼ ὀφθαλμοῖσιν ἴδω καὶ μῦθον ἀκούσω,</l><l n="33">ἤ μοι ἔτʼ ἐν μεγάροις μήτηρ μένει, ἦέ τις ἤδη</l><l n="34">ἀνδρῶν ἄλλος ἔγημεν, <persName xml:id="recogito-20751e45-db61-4796-8194-50cfe00e9644" ana="#Odysseus">Ὀδυσσῆος</persName> δέ που εὐνὴ</l><l n="35">χήτει ἐνευναίων κάκʼ ἀράχνια κεῖται ἔχουσα.</l></q><l n="36"><milestone unit="para" ed="P"/>τὸν δʼ αὖτε προσέειπε συβώτης, ὄρχαμος ἀνδρῶν·</l><q type="unspecified"><l n="37">καὶ λίην κείνη γε μένει τετληότι θυμῷ</l><l n="38">σοῖσιν ἐνὶ μεγάροισιν· ὀϊζυραὶ δέ οἱ αἰεὶ</l><l n="39">φθίνουσιν νύκτες τε καὶ ἤματα δάκρυ χεούσῃ.</l></q><l n="40">ὣς ἄρα φωνήσας οἱ ἐδέξατο χάλκεον ἔγχος·</l><l n="41">αὐτὰρ ὅ γʼ εἴσω ἴεν καὶ ὑπέρβη λάϊνον οὐδόν.</l><l n="42">τῷ δʼ ἕδρης ἐπιόντι πατὴρ ὑπόειξεν <persName xml:id="recogito-95289d73-5b10-4653-9fd0-9e88746608c7" ana="#Odysseus">Ὀδυσσεύς</persName>·</l><l n="43"><persName xml:id="recogito-7f3ed90f-d2c0-4334-ae8f-5538b91ca9e2" ana="#Telemachus">Τηλέμαχος</persName> δʼ ἑτέρωθεν ἐρήτυε φώνησέν τε·</l><q type="unspecified"><l n="44"><milestone unit="para" ed="P"/>ἧσʼ, ὦ ξεῖνʼ· ἡμεῖς δὲ καὶ ἄλλοθι δήομεν
                     ἕδρην</l><l n="45">σταθμῷ ἐν ἡμετέρῳ· πάρα δʼ ἀνὴρ ὃς καταθήσει.</l></q><milestone unit="card" n="46" ed="p"/><l n="46"><milestone unit="para" ed="P"/>ὣς φάθʼ, ὁ δʼ αὖτις ἰὼν κατʼ ἄρʼ ἕζετο· τῷ δὲ
                  συβώτης.</l><l n="47">χεῦεν ὕπο χλωρὰς ῥῶπας καὶ κῶας ὕπερθεν·</l><l n="48">ἔνθα καθέζετʼ ἔπειτα <persName xml:id="recogito-cea2539b-148f-4121-8c39-17924e1b61d5" ana="#Odysseus">Ὀδυσσῆος</persName> φίλος υἱός.</l><l n="49">τοῖσιν δʼ αὖ κρειῶν πίνακας παρέθηκε συβώτης</l><l n="50">ὀπταλέων, ἅ ῥα τῇ προτέρῃ ὑπέλειπον ἔδοντες,</l><l n="51">σῖτον δʼ ἐσσυμένως παρενήνεεν ἐν κανέοισιν,</l><l n="52">ἐν δʼ ἄρα κισσυβίῳ κίρνη μελιηδέα οἶνον·</l><l n="53">αὐτὸς δʼ ἀντίον ἷζεν <persName xml:id="recogito-869123f4-9f2f-4064-9652-dfe1a72b2867" ana="#Odysseus">Ὀδυσσῆος</persName> θείοιο.</l><l n="54">οἱ δʼ ἐπʼ ὀνείαθʼ ἑτοῖμα προκείμενα χεῖρας ἴαλλον.</l><l n="55">αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l><l n="56">δὴ τότε <persName xml:id="recogito-74173540-4e62-409f-9ea6-a7e5c00c9c06" ana="#Telemachus">Τηλέμαχος</persName> προσεφώνεε δῖον ὑφορβόν·</l><q type="unspecified"><l n="57"><milestone unit="para" ed="P"/>ἄττα, πόθεν τοι ξεῖνος ὅδʼ ἵκετο; πῶς δέ ἑ
                     ναῦται</l><l n="58">ἤγαγον εἰς <placeName xml:id="recogito-cf90d3eb-623c-4cde-a9b9-655f7fbf0c1f" ref="http://pleiades.stoa.org/places/530906" cert="high">Ἰθάκην</placeName>; τίνες ἔμμεναι εὐχετόωντο;</l><l n="59">οὐ μὲν γάρ τί ἑ πεζὸν ὀΐομαι ἐνθάδʼ ἱκέσθαι.</l></q><l n="60"><milestone unit="para" ed="P"/>τὸν δʼ ἀπαμειβόμενος προσέφης, <persName xml:id="recogito-05d2a9ee-904c-4841-a4f1-02f1ece83916" ana="#Eumaeus">Εὔμαιε</persName> συβῶτα·</l><q type="unspecified"><l n="61">τοιγὰρ ἐγώ τοι, τέκνον, ἀληθέα πάντʼ ἀγορεύσω.</l><l n="62">ἐκ μὲν <placeName xml:id="recogito-ce3e0066-29ed-4ed2-9333-c33940b1aaef" ref="http://pleiades.stoa.org/places/589748" cert="high">Κρητάων</placeName> γένος εὔχεται εὐρειάων,</l><l n="63">φησὶ δὲ πολλὰ βροτῶν ἐπὶ ἄστεα δινηθῆναι</l><l n="64">πλαζόμενος· ὣς γάρ οἱ ἐπέκλωσεν τά γε δαίμων.</l><l n="65">νῦν αὖ <placeName xml:id="recogito-4e8bb869-5cc3-4715-afcf-97682a6176e3" ref="http://pleiades.stoa.org/places/531117" cert="high">Θεσπρωτῶν</placeName> ἀνδρῶν ἐκ νηὸς ἀποδρὰς</l><l n="66">ἤλυθʼ ἐμὸν πρὸς σταθμόν, ἐγὼ δέ τοι ἐγγυαλίξω·</l><l n="67">ἔρξον ὅπως ἐθέλεις· ἱκέτης δέ τοι εὔχεται εἶναι.</l></q><l n="68"><milestone unit="para" ed="P"/>τὸν δʼ αὖ <persName xml:id="recogito-adac275d-0c54-495a-bc77-1cf759f4bf8f" ana="#Telemachus">Τηλέμαχος</persName> πεπνυμένος ἀντίον ηὔδα·</l><q type="unspecified"><l n="69"><persName xml:id="recogito-e02f8c43-5a43-4f87-8184-0b1490f2d89e" ana="#Eumaeus">Εὔμαιʼ</persName>, ἦ μάλα τοῦτο ἔπος θυμαλγὲς ἔειπες·</l><l n="70">πῶς γὰρ δὴ τὸν ξεῖνον ἐγὼν ὑποδέξομαι οἴκῳ;</l><l n="71">αὐτὸς μὲν νέος εἰμὶ καὶ οὔ πω χερσὶ πέποιθα</l><l n="72">ἄνδρʼ ἀπαμύνασθαι, ὅτε τις πρότερος χαλεπήνῃ·</l><l n="73">μητρὶ δʼ ἐμῇ δίχα θυμὸς ἐνὶ φρεσὶ μερμηρίζει,</l><l n="74">ἢ αὐτοῦ παρʼ ἐμοί τε μένῃ καὶ δῶμα κομίζῃ,</l><l n="75">εὐνήν τʼ αἰδομένη πόσιος δήμοιό τε φῆμιν,</l><l n="76">ἦ ἤδη ἅμʼ ἕπηται <placeName xml:id="recogito-55010143-4429-4455-848a-5d56d810e9cc" ref="http://pleiades.stoa.org/places/570028" cert="high">Ἀχαιῶν</placeName> ὅς τις ἄριστος</l><l n="77">μνᾶται ἐνὶ μεγάροισιν ἀνὴρ καὶ πλεῖστα πόρῃσιν.</l><l n="78">ἀλλʼ ἦ τοὶ τὸν ξεῖνον, ἐπεὶ τεὸν ἵκετο δῶμα,</l><l n="79">ἕσσω μιν χλαῖνάν τε χιτῶνά τε, εἵματα καλά,</l><l n="80">δώσω δὲ ξίφος ἄμφηκες καὶ ποσσὶ πέδιλα,</l><l n="81">πέμψω δʼ ὅππη μιν κραδίη θυμός τε κελεύει.</l><l n="82">εἰ δʼ ἐθέλεις, σὺ κόμισσον ἐνὶ σταθμοῖσιν ἐρύξας·</l><l n="83">εἵματα δʼ ἐνθάδʼ ἐγὼ πέμψω καὶ σῖτον ἅπαντα</l><l n="84">ἔδμεναι, ὡς ἂν μή σε κατατρύχῃ καὶ ἑταίρους.</l><l n="85">κεῖσε δʼ ἂν οὔ μιν ἐγώ γε μετὰ μνηστῆρας ἐῷμι</l><l n="86">ἔρχεσθαι· λίην γὰρ ἀτάσθαλον ὕβριν ἔχουσι·</l><l n="87">μή μιν κερτομέωσιν, ἐμοὶ δʼ ἄχος ἔσσεται αἰνόν.</l><l n="88">πρῆξαι δʼ ἀργαλέον τι μετὰ πλεόνεσσιν ἐόντα</l><l n="89">ἄνδρα καὶ ἴφθιμον, ἐπεὶ ἦ πολὺ φέρτεροί εἰσι.</l></q><milestone unit="card" n="90" ed="p"/><l n="90">τὸν δʼ αὖτε προσέειπε πολύτλας δῖος <persName xml:id="recogito-a837cd51-9d37-40a4-916a-88050167df6d" ana="#Odysseus">Ὀδυσσεύς</persName>·</l><q type="unspecified"><l n="91">ὦ φίλʼ, ἐπεί θήν μοι καὶ ἀμείψασθαι θέμις ἐστίν,</l><l n="92">ἦ μάλα μευ καταδάπτετʼ ἀκούοντος φίλον ἦτορ,</l><l n="93">οἷά φατε μνηστῆρας ἀτάσθαλα μηχανάασθαι</l><l n="94">ἐν μεγάροις, ἀέκητι σέθεν τοιούτου ἐόντος.</l><l n="95">εἰπέ μοι ἠὲ ἑκὼν ὑποδάμνασαι, ἦ σέ γε λαοὶ</l><l n="96">ἐχθαίρουσʼ ἀνὰ δῆμον, ἐπισπόμενοι θεοῦ ὀμφῇ,</l><l n="97">ἦ τι κασιγνήτοις ἐπιμέμφεαι, οἷσί περ ἀνὴρ</l><l n="98">μαρναμένοισι πέποιθε, καὶ εἰ μέγα νεῖκος ὄρηται.</l><l n="99">αἲ γάρ ἐγὼν οὕτω νέος εἴην τῷδʼ ἐπὶ θυμῷ,</l><l n="100">ἢ παῖς ἐξ <persName xml:id="recogito-40ef05e0-9456-4de9-887f-c41b0f79af05" ana="#Odysseus">Ὀδυσῆος</persName> ἀμύμονος ἠὲ καὶ αὐτός·</l><l n="102">αὐτίκʼ ἔπειτʼ ἀπʼ ἐμεῖο κάρη τάμοι ἀλλότριος φώς,</l><l n="103">εἰ μὴ ἐγὼ κείνοισι κακὸν πάντεσσι γενοίμην,</l><l n="104">ἐλθὼν ἐς μέγαρον <persName xml:id="recogito-d556b9b2-0af9-4c93-b3d9-c54467a69c41" ana="#Laertes">Λαερτιάδεω</persName> <persName xml:id="recogito-ed760d47-2ec2-4416-86a8-74d1a1e2d2b7" ana="#Odysseus">Ὀδυσῆος</persName>.</l><l n="105">εἰ δʼ αὖ με πληθυῖ δαμασαίατο μοῦνον ἐόντα,</l><l n="106">βουλοίμην κʼ ἐν ἐμοῖσι κατακτάμενος μεγάροισι</l><l n="107">τεθνάμεν ἢ τάδε γʼ αἰὲν ἀεικέα ἔργʼ ὁράασθαι,</l><l n="108">ξείνους τε στυφελιζομένους δμῳάς τε γυναῖκας</l><l n="109">ῥυστάζοντας ἀεικελίως κατὰ δώματα καλά,</l><l n="110">καὶ οἶνον διαφυσσόμενον, καὶ σῖτον ἔδοντας</l><l n="111">μὰψ αὔτως, ἀτέλεστον, ἀνηνύστῳ ἐπὶ ἔργῳ.</l></q><l n="112"><milestone unit="para" ed="P"/>τὸν δʼ αὖ <persName xml:id="recogito-b30f4675-8640-4f02-9d9d-3a9c06b07668" ana="#Telemachus">Τηλέμαχος</persName> πεπνυμένος ἀντίον ηὔδα·</l><q type="unspecified"><l n="113">τοιγὰρ ἐγώ τοι, ξεῖνε, μάλʼ ἀτρεκέως ἀγορεύσω.</l><l n="114">οὔτε τί μοι πᾶς δῆμος ἀπεχθόμενος χαλεπαίνει,</l><l n="115">οὔτε κασιγνήτοις ἐπιμέμφομαι, οἷσί περ ἀνὴρ</l><l n="116">μαρναμένοισι πέποιθε, καὶ εἰ μέγα νεῖκος ὄρηται.</l><l n="117">ὧδε γὰρ ἡμετέρην γενεὴν μούνωσε <persName xml:id="recogito-74d59deb-46a4-49ad-8328-efe2b691d3fb" ana="#Cronus">Κρονίων</persName>·</l><l n="118">μοῦνον <persName xml:id="recogito-89d348ce-b0d0-4725-b129-3df810993e8d" ana="#Laertes">Λαέρτην</persName> <persName xml:id="recogito-d02496e5-67c7-4e4d-b63d-a8d1eda4cdcf" ana="#Arcesius">Ἀρκείσιος</persName> υἱὸν ἔτικτε,</l><l n="119">μοῦνον δʼ αὖτʼ <persName xml:id="recogito-da02de0a-a967-4716-8525-f451ae6c7878" ana="#Odysseus">Ὀδυσῆα</persName> πατὴρ τέκεν· αὐτὰρ <persName xml:id="recogito-3d3570c5-9c9d-4e33-bda6-44f8018b6155" ana="#Odysseus">Ὀδυσσεὺς</persName></l><l n="120">μοῦνον ἔμʼ ἐν μεγάροισι τεκὼν λίπεν οὐδʼ ἀπόνητο.</l><l n="121">τῷ νῦν δυσμενέες μάλα μυρίοι εἴσʼ ἐνὶ οἴκῳ.</l><l n="122">ὅσσοι γὰρ νήσοισιν ἐπικρατέουσιν ἄριστοι,</l><l n="123"><placeName xml:id="recogito-ce264c88-2143-4d90-b388-4e6ca8ad61b6" ref="http://pleiades.stoa.org/places/530845" cert="high">Δουλιχίῳ</placeName> τε <placeName xml:id="recogito-8c9c77ca-eeea-405a-8e50-82e171004e28" ref="http://pleiades.stoa.org/places/531093" cert="high">Σάμῃ</placeName> τε καὶ ὑλήεντι <placeName xml:id="recogito-1ef416ea-1851-4c66-ba53-8abe86522088" ref="http://pleiades.stoa.org/places/531154" cert="high">Ζακύνθῳ</placeName>,</l><l n="124">ἠδʼ ὅσσοι κραναὴν <placeName xml:id="recogito-680ca4cb-bb5d-454d-8b65-bd5b72cc5747" ref="http://pleiades.stoa.org/places/530906" cert="high">Ἰθάκην</placeName> κάτα κοιρανέουσι,</l><l n="125">τόσσοι μητέρʼ ἐμὴν μνῶνται, τρύχουσι δὲ οἶκον.</l><l n="126">ἡ δʼ οὔτʼ ἀρνεῖται στυγερὸν γάμον οὔτε τελευτὴν</l><l n="127">ποιῆσαι δύναται· τοὶ δὲ φθινύθουσιν ἔδοντες</l><l n="128">οἶκον ἐμόν· τάχα δή με διαρραίσουσι καὶ αὐτόν.</l><l n="129">ἀλλʼ ἦ τοι μὲν ταῦτα θεῶν ἐν γούνασι κεῖται·</l><l n="130">ἄττα, σὺ δʼ ἔρχεο θᾶσσον, ἐχέφρονι <persName xml:id="recogito-5081e64b-2588-499f-a367-0bd9f6375c15" ana="#Penelope">Πηνελοπείῃ</persName></l><l n="131">εἴφʼ ὅτι οἱ σῶς εἰμὶ καὶ ἐκ <placeName xml:id="recogito-fe8ae07b-b2bd-47b5-9cca-aa9d368e0ad3" ref="http://pleiades.stoa.org/places/570640" cert="high">Πύλου</placeName> εἰλήλουθα.</l><l n="132">αὐτὰρ ἐγὼν αὐτοῦ μενέω, σὺ δὲ δεῦρο νέεσθαι,</l><l n="133">οἴῃ ἀπαγγείλας· τῶν δʼ ἄλλων μή τις <placeName xml:id="recogito-a67b9fdf-b523-4111-887c-4da60f4bef96" ref="http://pleiades.stoa.org/places/570028" cert="high">Ἀχαιῶν</placeName></l><l n="134">πευθέσθω· πολλοὶ γὰρ ἐμοὶ κακὰ μηχανόωνται.</l></q><milestone unit="card" n="135" ed="p"/><l n="135"><milestone unit="para" ed="P"/>τὸν δʼ ἀπαμειβόμενος προσέφης, <persName xml:id="recogito-b7291659-d954-451b-ba84-44ecbc3c23ca" ana="#Eumaeus">Εὔμαιε</persName> συβῶτα·</l><q type="unspecified"><l n="136">γιγνώσκω, φρονέω· τά γε δὴ νοέοντι κελεύεις.</l><l n="137">ἀλλʼ ἄγε μοι τόδε εἰπὲ καὶ ἀτρεκέως κατάλεξον,</l><l n="138">ἦ καὶ <persName xml:id="recogito-559c767f-a757-4e68-9dcf-7c511fd2a3e0" ana="#Laertes">Λαέρτῃ</persName> αὐτὴν ὁδὸν ἄγγελος ἔλθω</l><l n="139">δυσμόρῳ, ὃς τῆος μὲν <persName xml:id="recogito-1274be26-a7a2-4f16-835c-703fd9913a75" ana="#Odysseus">Ὀδυσσῆος</persName> μέγʼ ἀχεύων</l><l n="140">ἔργα τʼ ἐποπτεύεσκε μετὰ δμώων τʼ ἐνὶ οἴκῳ</l><l n="141">πῖνε καὶ ἦσθʼ, ὅτε θυμὸς ἐνὶ στήθεσσιν ἀνώγοι·</l><l n="142">αὐτὰρ νῦν, ἐξ οὗ σύ γε ᾤχεο νηῒ <placeName xml:id="recogito-911f5568-6720-491e-8dc3-18531098929a" ref="http://pleiades.stoa.org/places/570640" cert="high">Πύλονδε</placeName>,</l><l n="143">οὔ πω μίν φασιν φαγέμεν καὶ πιέμεν αὔτως,</l><l n="144">οὐδʼ ἐπὶ ἔργα ἰδεῖν, ἀλλὰ στοναχῇ τε γόῳ τε</l><l n="145">ἧσται ὀδυρόμενος, φθινύθει δʼ ἀμφʼ ὀστεόφι χρώς.</l></q><l n="146"><milestone unit="para" ed="P"/>τὸν δʼ αὖ <persName xml:id="recogito-6d8b6fb7-c8bb-4fd1-8569-ef8a531097c2" ana="#Telemachus">Τηλέμαχος</persName> πεπνυμένος ἀντίον ηὔδα·</l><q type="unspecified"><l n="147">ἄλγιον, ἀλλʼ ἔμπης μιν ἐάσομεν, ἀχνύμενοί περ·</l><l n="148">εἰ γὰρ πως εἴη αὐτάγρετα πάντα βροτοῖσι,</l><l n="149">πρῶτόν κεν τοῦ πατρὸς ἑλοίμεθα νόστιμον ἦμαρ.</l><l n="150">ἀλλὰ σύ γʼ ἀγγείλας ὀπίσω κίε, μηδὲ κατʼ ἀγροὺς</l><l n="151">πλάζεσθαι μετʼ ἐκεῖνον· ἀτὰρ πρὸς μητέρα εἰπεῖν</l><l n="152">ἀμφίπολον ταμίην ὀτρυνέμεν ὅττι τάχιστα</l><l n="153">κρύβδην· κείνη γὰρ κεν ἀπαγγείλειε γέροντι.</l></q><l n="154"><milestone unit="para" ed="P"/>ἦ ῥα καὶ ὦρσε συφορβόν· ὁ δʼ εἵλετο χερσὶ
                  πέδιλα,</l><l n="155">δησάμενος δʼ ὑπὸ ποσσὶ πόλινδʼ ἴεν. οὐδʼ ἄρʼ <persName xml:id="recogito-3c141f80-3172-4e45-b45e-191a3ce3c1f6" ana="#Athena">Ἀθήνην</persName></l><l n="156">λῆθεν ἀπὸ σταθμοῖο κιὼν <persName xml:id="recogito-035af06b-95f6-4101-9d56-d573fc5d850c" ana="#Eumaeus">Εὔμαιος</persName> ὑφορβός,</l><l n="157">ἀλλʼ ἥ γε σχεδὸν ἦλθε· δέμας δʼ ἤϊκτο γυναικὶ</l><l n="158">καλῇ τε μεγάλῃ τε καὶ ἀγλαὰ ἔργα ἰδυίῃ.</l><l n="159">στῆ δὲ κατʼ ἀντίθυρον κλισίης <persName xml:id="recogito-cb29b30d-73a5-4012-99ed-4afdefb452d7" ana="#Odysseus">Ὀδυσῆϊ</persName> φανεῖσα·</l><l n="160">οὐδʼ ἄρα <persName xml:id="recogito-8c1ba06d-bcfd-4084-9bf3-fc3cb609563c" ana="#Telemachus">Τηλέμαχος</persName> ἴδεν ἀντίον οὐδʼ ἐνόησεν,</l><l n="161">οὐ γὰρ πω πάντεσσι θεοὶ φαίνονται ἐναργεῖς,</l><l n="162">ἀλλʼ <persName xml:id="recogito-69c0ee92-d425-480f-9875-9e996f7591f2" ana="#Odysseus">Ὀδυσεύς</persName> τε κύνες τε ἴδον, καί ῥʼ οὐχ ὑλάοντο</l><l n="163">κνυζηθμῷ δʼ ἑτέρωσε διὰ σταθμοῖο φόβηθεν.</l><l n="164">ἡ δʼ ἄρʼ ἐπʼ ὀφρύσι νεῦσε· νόησε δὲ δῖος <persName xml:id="recogito-1fe723c1-0fa3-4015-a43d-8a7c16a4124c" ana="#Odysseus">Ὀδυσσεύς</persName>,</l><l n="165">ἐκ δʼ ἦλθεν μεγάροιο παρὲκ μέγα τειχίον αὐλῆς,</l><l n="166">στῆ δὲ πάροιθʼ αὐτῆς· τὸν δὲ προσέειπεν <persName xml:id="recogito-935fd706-fd24-45b8-8b81-1d4544c56083" ana="#Athena">Ἀθήνη</persName>·</l><q type="unspecified"><l n="167"><milestone unit="para" ed="P"/>διογενὲς <persName xml:id="recogito-7f9c4b60-1911-4d7e-b6c1-f7c57f6c9284" ana="#Laertes">Λαερτιάδη</persName>, πολυμήχανʼ <persName xml:id="recogito-f4decab7-ec0a-4042-98dc-384208be9e3e" ana="#Odysseus">Ὀδυσσεῦ</persName>.</l><l n="168">ἤδη νῦν σῷ παιδὶ ἔπος φάο μηδʼ ἐπίκευθε,</l><l n="169">ὡς ἄν μνηστῆρσιν θάνατον καὶ κῆρʼ ἀραρόντε</l><l n="170">ἔρχησθον προτὶ ἄστυ περικλυτόν· οὐδʼ ἐγὼ αὐτὴ</l><l n="171">δηρὸν ἀπὸ σφῶϊν ἔσομαι μεμαυῖα μάχεσθαι.</l></q><l n="172"><milestone unit="para" ed="P"/>ἦ καὶ χρυσείῃ ῥάβδῳ ἐπεμάσσατʼ <persName xml:id="recogito-a75f6fdc-f35a-449f-b420-9208c07fb2a1" ana="#Athena">Ἀθήνη</persName>.</l><l n="173">φᾶρος μέν οἱ πρῶτον ἐϋπλυνὲς ἠδὲ χιτῶνα</l><l n="174">θῆκʼ ἀμφὶ στήθεσσι, δέμας δʼ ὤφελλε καὶ ἥβην.</l><l n="175">ἂψ δὲ μελαγχροιὴς γένετο, γναθμοὶ δὲ τάνυσθεν,</l><l n="176">κυάνεαι δʼ ἐγένοντο γενειάδες ἀμφὶ γένειον.</l><l n="177">ἡ μὲν ἄρʼ ὣς ἔρξασα πάλιν κίεν· αὐτὰρ <persName xml:id="recogito-2614e7be-0803-4e8f-9262-d47a8e612dbf" ana="#Odysseus">Ὀδυσσεὺς</persName></l><l n="178">ἤϊεν ἐς κλισίην· θάμβησε δέ μιν φίλος υἱός,</l><l n="179">ταρβήσας δʼ ἑτέρωσε βάλʼ ὄμματα, μὴ θεὸς εἴη,</l><l n="180">καί μιν φωνήσας ἔπεα πτερόεντα προσηύδα·</l><q type="unspecified"><l n="181"><milestone unit="para" ed="P"/>ἀλλοῖός μοι, ξεῖνε, φάνης νέον ἠὲ πάροιθεν,</l><l n="182">ἄλλα δὲ εἵματʼ ἔχεις, καί τοι χρὼς οὐκέθʼ ὁμοῖος.</l><l n="183">ἦ μάλα τις θεός ἐσσι, τοὶ οὐρανὸν εὐρὺν ἔχουσιν·</l><l n="184">ἀλλʼ ἵληθʼ, ἵνα τοι κεχαρισμένα δώομεν ἱρὰ</l><l n="185">ἠδὲ χρύσεα δῶρα, τετυγμένα· φείδεο δʼ ἡμέων</l></q><milestone unit="card" n="186" ed="p"/><l n="186"><milestone unit="para" ed="P"/>τὸν δʼ ἠμείβετʼ ἔπειτα πολύτλας δῖος <persName xml:id="recogito-5145f797-5619-435d-b8ea-141a3276e32c" ana="#Odysseus">Ὀδυσσεύς</persName>·</l><q type="unspecified"><l n="187">οὔ τίς τοι θεός εἰμι· τί μʼ ἀθανάτοισιν ἐΐσκεις;</l><l n="188">ἀλλὰ πατὴρ τεός εἰμι, τοῦ εἵνεκα σὺ στεναχίζων</l><l n="189">πάσχεις ἄλγεα πολλά, βίας ὑποδέγμενος ἀνδρῶν.</l></q><l n="190"><milestone unit="para" ed="P"/>ὣς ἄρα φωνήσας υἱὸν κύσε, κὰδ δὲ παρειῶν</l><l n="191">δάκρυον ἧκε χαμᾶζε· πάρος δʼ ἔχε νωλεμὲς αἰεί.</l><l n="192"><persName xml:id="recogito-58d20fa1-3814-4c62-b934-678e246d4308" ana="#Telemachus">Τηλέμαχος</persName> δʼ, οὐ γάρ πω ἐπείθετο ὃν πατέρʼ εἶναι,</l><l n="193">ἐξαῦτίς μιν ἔπεσσιν ἀμειβόμενος προσέειπεν·</l><q type="unspecified"><l n="194"><milestone unit="para" ed="P"/>οὐ σύ γʼ <persName xml:id="recogito-43507c0a-34cb-41eb-9fdb-3200f8a7c584" ana="#Odysseus">Ὀδυσσεύς</persName> ἐσσι, πατὴρ ἐμός, ἀλλά με
                     δαίμων</l><l n="195">θέλγει, ὄφρʼ ἔτι μᾶλλον ὀδυρόμενος στεναχίζω.</l><l n="196">οὐ γάρ πως ἂν θνητὸς ἀνὴρ τάδε μηχανόῳτο</l><l n="197">ᾧ αὐτοῦ γε νόῳ, ὅτε μὴ θεὸς αὐτὸς ἐπελθὼν</l><l n="198">ῥηϊδίως ἐθέλων θείη νέον ἠὲ γέροντα.</l><l n="199">ἦ γάρ τοι νέον ἦσθα γέρων καὶ ἀεικέα ἕσσο·</l><l n="200">νῦν δὲ θεοῖσιν ἔοικας, οἳ οὐρανὸν εὐρὺν ἔχουσι.</l></q><l n="201"><milestone unit="para" ed="P"/>τὸν δʼ ἀπαμειβόμενος προσέφη πολύμητις
                  <persName xml:id="recogito-4be99e06-7c80-4bcc-9b88-7b210f275fd6" ana="#Odysseus">Ὀδυσσεύς</persName>·</l><q type="unspecified"><l n="202"><persName xml:id="recogito-3d3cf5ed-859b-4c45-8d1d-48133b6aadd3" ana="#Telemachus">Τηλέμαχʼ</persName>, οὔ σε ἔοικε φίλον πατέρ ἔνδον ἐόντα</l><l n="203">οὔτε τι θαυμάζειν περιώσιον οὔτʼ ἀγάασθαι·</l><l n="204">οὐ μὲν γάρ τοι ἔτʼ ἄλλος ἐλεύσεται ἐνθάδʼ <persName xml:id="recogito-e7bd22e4-34b3-4691-85be-41d2775fcc06" ana="#Odysseus">Ὀδυσσεύς</persName>,</l><l n="205">ἀλλʼ ὅδʼ ἐγὼ τοιόσδε, παθὼν κακά, πολλὰ δʼ ἀληθείς,</l><l n="206">ἤλυθον εἰκοστῷ ἔτεϊ ἐς πατρίδα γαῖαν.</l><l n="207">αὐτάρ τοι τόδε ἔργον <persName xml:id="recogito-036ccda3-afae-4aeb-a780-0b752f5b9047" ana="#Athena">Ἀθηναίης</persName> ἀγελείης,</l><l n="208">ἥ τέ με τοῖον ἔθηκεν, ὅπως ἐθέλει, δύναται γὰρ,</l><l n="209">ἄλλοτε μὲν πτωχῷ ἐναλίγκιον, ἄλλοτε δʼ αὖτε</l><l n="210">ἀνδρὶ νέῳ καὶ καλὰ περὶ χροῒ εἵματʼ ἔχοντι.</l><l n="211">ῥηΐδιον δὲ θεοῖσι, τοὶ οὐρανὸν εὐρὺν ἔχουσιν,</l><l n="212">ἠμὲν κυδῆναι θνητὸν βροτὸν ἠδὲ κακῶσαι.</l></q><l n="213"><milestone unit="para" ed="P"/>ὣς ἄρα φωνήσας κατʼ ἄρʼ ἕζετο, <persName xml:id="recogito-d2c5a111-0499-4256-8238-f860fc1aae8c" ana="#Telemachus">Τηλέμαχος</persName> δὲ</l><l n="214">ἀμφιχυθεὶς πατέρʼ ἐσθλὸν ὀδύρετο, δάκρυα λείβων,</l><l n="215">ἀμφοτέροισι δὲ τοῖσιν ὑφʼ ἵμερος ὦρτο γόοιο·</l><l n="216">κλαῖον δὲ λιγέως, ἀδινώτερον ἤ τʼ οἰωνοί,</l><l n="217">φῆναι ἢ αἰγυπιοὶ γαμψώνυχες, οἷσί τε τέκνα</l><l n="218">ἀγρόται ἐξείλοντο πάρος πετεηνὰ γενέσθαι·</l><l n="219">ὣς ἄρα τοί γʼ ἐλεεινὸν ὑπʼ ὀφρύσι δάκρυον εἶβον.</l><l n="220">καί νύ κʼ ὀδυρομένοισιν ἔδυ φάος ἠελίοιο,</l><l n="221">εἰ μὴ <persName xml:id="recogito-266ca38f-68b9-4c4b-a930-89ec382d55ed" ana="#Telemachus">Τηλέμαχος</persName> προσεφώνεεν ὃν πατέρʼ αἶψα·</l><q type="unspecified"><l n="222"><milestone unit="para" ed="P"/>ποίῃ γὰρ νῦν δεῦρο, πάτερ φίλε, νηΐ σε
                     ναῦται</l><l n="223">ἤγαγον εἰς <placeName xml:id="recogito-081eb1b6-71b6-4fa9-844c-a0676d786be4" ref="http://pleiades.stoa.org/places/530906" cert="high">Ἰθάκην</placeName>; τίνες ἔμμεναι εὐχετόωντο;</l><l n="224">οὐ μὲν γάρ τί σε πεζὸν ὀΐομαι ἐνθάδʼ ἱκέσθαι.</l></q><milestone unit="card" n="225" ed="p"/><l n="225">τὸν δʼ αὖτε προσέειπε πολύτλας δῖος <persName xml:id="recogito-31fdb339-2867-4bdb-aeb3-a17ad7685492" ana="#Odysseus">Ὀδυσσεύς</persName>·</l><q type="unspecified"><l n="226">τοιγὰρ ἐγώ τοι, τέκνον, ἀληθείην καταλέξω.</l><l n="227"><placeName xml:id="recogito-65882fa0-3533-4358-bdc7-aac1c44d2a19" ref="http://geo-kima.org/place/22949" cert="high">Φαίηκές</placeName> μʼ ἄγαγον ναυσίκλυτοι, οἵ τε καὶ ἄλλους</l><l n="228">ἀνθρώπους πέμπουσιν, ὅτις σφέας εἰσαφίκηται·</l><l n="229">καί μʼ εὕδοντʼ ἐν νηῒ θοῇ ἐπὶ πόντον ἄγοντες</l><l n="230">κάτθεσαν εἰς <placeName xml:id="recogito-9dcca4a2-6560-406d-8f38-4ccf1bf64e69" ref="http://pleiades.stoa.org/places/530906" cert="high">Ἰθάκην</placeName>, ἔπορον δέ μοι ἀγλαὰ δῶρα,</l><l n="231">χαλκόν τε χρυσόν τε ἅλις ἐσθῆτά θʼ ὑφαντήν.</l><l n="232">καὶ τὰ μὲν ἐν σπήεσσι θεῶν ἰότητι κέονται·</l><l n="233">νῦν αὖ δεῦρʼ ἱκόμην ὑποθημοσύνῃσιν <persName xml:id="recogito-789dea62-2e4e-45d4-8c07-9255bee212a7" ana="#Athena">Ἀθήνης</persName>,</l><l n="234">ὄφρα κε δυσμενέεσσι φόνου πέρι βουλεύσωμεν.</l><l n="235">ἀλλʼ ἄγε μοι μνηστῆρας ἀριθμήσας κατάλεξον,</l><l n="236">ὄφρʼ εἰδέω ὅσσοι τε καὶ οἵ τινες ἀνέρες εἰσί·</l><l n="237">καί κεν ἐμὸν κατὰ θυμὸν ἀμύμονα μερμηρίξας</l><l n="238">φράσσομαι, ἤ κεν νῶϊ δυνησόμεθʼ ἀντιφέρεσθαι</l><l n="239">μούνω ἄνευθʼ ἄλλων, ἦ καὶ διζησόμεθʼ ἄλλους.</l></q><l n="240">τὸν δʼ αὖ <persName xml:id="recogito-51d2ec2f-7ad0-4dba-9d49-347eafbbc09f" ana="#Telemachus">Τηλέμαχος</persName> πεπνυμένος ἀντίον ηὔδα·</l><q type="unspecified"><l n="241">ὦ πάτερ, ἦ τοι σεῖο μέγα κλέος αἰὲν ἄκουον,</l><l n="242">χεῖράς τʼ αἰχμητὴν ἔμεναι καὶ ἐπίφρονα βουλήν·</l><l n="243">ἀλλὰ λίην μέγα εἶπες· ἄγη μʼ ἔχει· οὐδέ κεν εἴη</l><l n="244">ἄνδρε δύω πολλοῖσι καὶ ἰφθίμοισι μάχεσθαι.</l><l n="245">μνηστήρων δʼ οὔτʼ ἂρ δεκὰς ἀτρεκὲς οὔτε δύʼ οἶαι,</l><l n="246">ἀλλὰ πολὺ πλέονες· τάχα δʼ εἴσεαι ἐνθάδʼ ἀριθμόν.</l><l n="247">ἐκ μὲν <placeName xml:id="recogito-5dac5c6c-802b-43dc-b593-8f88ec758fc5" ref="http://pleiades.stoa.org/places/530845" cert="high">Δουλιχίοιο</placeName> δύω καὶ πεντήκοντα</l><l n="248">κοῦροι κεκριμένοι, ἓξ δὲ δρηστῆρες ἕπονται·</l><l n="249">ἐκ δὲ <placeName xml:id="recogito-4ec49ed8-96be-4643-8bb1-e8784929460a" ref="http://pleiades.stoa.org/places/531093" cert="high">Σάμης</placeName> πίσυρές τε καὶ εἴκοσι φῶτες ἔασιν,</l><l n="250">ἐκ δὲ <placeName xml:id="recogito-96c193f3-0ba8-4dba-a702-befaba0da95f" ref="http://pleiades.stoa.org/places/531154" cert="high">Ζακύνθου</placeName> ἔασιν ἐείκοσι κοῦροι <placeName xml:id="recogito-d7b58d4b-d152-4571-b57f-65efadd86ce9" ref="http://pleiades.stoa.org/places/570028" cert="high">Ἀχαιῶν</placeName>,</l><l n="251">ἐκ δʼ αὐτῆς <placeName xml:id="recogito-0da351df-7cc2-4203-bded-ca800e6870d0" ref="http://pleiades.stoa.org/places/530906" cert="high">Ἰθάκης</placeName> δυοκαίδεκα πάντες ἄριστοι,</l><l n="252">καί σφιν ἅμʼ ἐστὶ <persName xml:id="recogito-a3950835-1a16-42f8-a7aa-379e393a2292" ana="#Medon">Μέδων</persName> κῆρυξ καὶ θεῖος ἀοιδὸς</l><l n="253">καὶ δοιὼ θεράποντε, δαήμονε δαιτροσυνάων.</l><l n="254">τῶν εἴ κεν πάντων ἀντήσομεν ἔνδον ἐόντων,</l><l n="255">μὴ πολύπικρα καὶ αἰνὰ βίας ἀποτίσεαι ἐλθών.</l><l n="256">ἀλλὰ σύ γʼ, εἰ δύνασαί τινʼ ἀμύντορα μερμηρίξαι,</l><l n="257">φράζευ, ὅ κέν τις νῶϊν ἀμύνοι πρόφρονι θυμῷ.</l></q><l n="258"><milestone unit="para" ed="P"/>τὸν δʼ αὖτε προσέειπε πολύτλας δῖος <persName xml:id="recogito-41ed6989-7079-4f6d-9c3d-31af252acd51" ana="#Odysseus">Ὀδυσσεύς</persName>·</l><q type="unspecified"><l n="259">τοιγὰρ ἐγὼν ἐρέω, σὺ δὲ σύνθεο καί μευ ἄκουσον·</l><l n="260">καὶ φράσαι ἤ κεν νῶϊν <persName xml:id="recogito-e81e4f01-db56-43ba-8b07-57001a8a0ba5" ana="#Athena">Ἀθήνη</persName> σὺν <persName xml:id="recogito-cc14b0dc-1bab-409b-af86-ae733c463e68" ana="#Zeus">Διὶ</persName> πατρὶ</l><l n="261">ἀρκέσει, ἦέ τινʼ ἄλλον ἀμύντορα μερμηρίξω.</l></q><l n="262"><milestone unit="para" ed="P"/>τὸν δʼ αὖ <persName xml:id="recogito-81cb2401-0682-4ebf-8cf3-612ed6dc7d62" ana="#Telemachus">Τηλέμαχος</persName> πεπνυμένος ἀντίον ηὔδα·</l><q type="unspecified"><l n="263">ἐσθλώ τοι τούτω γʼ ἐπαμύντορε, τοὺς ἀγορεύεις,</l><l n="264">ὕψι περ ἐν νεφέεσσι καθημένω· ὥ τε καὶ ἄλλοις</l><l n="265">ἀνδράσι τε κρατέουσι καὶ ἀθανάτοισι θεοῖσι.</l></q><milestone unit="card" n="266" ed="p"/><l n="266"><milestone unit="para" ed="P"/>τὸν δʼ αὖτε προσέειπε πολύτλας δῖος <persName xml:id="recogito-0c0687a8-13da-40f7-9b9b-1c7e8c21f78c" ana="#Odysseus">Ὀδυσσεύς</persName>·</l><q type="unspecified"><l n="267">οὐ μέν τοι κείνω γε πολὺν χρόνον ἀμφὶς ἔσεσθον</l><l n="268">φυλόπιδος κρατερῆς, ὁπότε μνηστῆρσι καὶ ἡμῖν</l><l n="269">ἐν μεγάροισιν ἐμοῖσι μένος κρίνηται <persName xml:id="recogito-3b1f370b-930c-40f4-8fb8-634dbe62ece0" ana="#Ares">Ἄρηος</persName>.</l><l n="270">ἀλλὰ σὺ μὲν νῦν ἔρχευ ἅμʼ ἠοῖ φαινομένηφιν</l><l n="271">οἴκαδε, καὶ μνηστῆρσιν ὑπερφιάλοισιν ὁμίλει·</l><l n="272">αὐτὰρ ἐμὲ προτὶ ἄστυ συβώτης ὕστερον ἄξει,</l><l n="273">πτωχῷ λευγαλέῳ ἐναλίγκιον ἠδὲ γέροντι.</l><l n="274">εἰ δέ μʼ ἀτιμήσουσι δόμον κάτα, σὸν δὲ φίλον κῆρ</l><l n="275">τετλάτω ἐν στήθεσσι κακῶς πάσχοντος ἐμεῖο,</l><l n="276">ἤν περ καὶ διὰ δῶμα ποδῶν ἕλκωσι θύραζε</l><l n="277">ἢ βέλεσι βάλλωσι· σὺ δʼ εἰσορόων ἀνέχεσθαι.</l><l n="278">ἀλλʼ ἦ τοι παύεσθαι ἀνωγέμεν ἀφροσυνάων,</l><l n="279">μειλιχίοις ἐπέεσσι παραυδῶν· οἱ δέ τοι οὔ τι</l><l n="280">πείσονται· δὴ γάρ σφι παρίσταται αἴσιμον ἦμαρ.</l><l n="281">ἄλλο δέ τοι ἐρέω, σὺ δʼ ἐνὶ φρεσὶ βάλλεο σῇσιν·</l><l n="282">ὁππότε κεν πολύβουλος ἐνὶ φρεσὶ θῇσιν <persName xml:id="recogito-cd79d1d5-32d5-449e-ade3-e08624803e4d" ana="#Athena">Ἀθήνη</persName>,</l><l n="283">νεύσω μέν τοι ἐγὼ κεφαλῇ, σὺ δʼ ἔπειτα νοήσας</l><l n="284">ὅσσα τοι ἐν μεγάροισιν <persName xml:id="recogito-8d384f15-676c-48dd-8649-86b5f9a562c7" ana="#Ares">Ἀρήϊα</persName> τεύχεα κεῖται</l><l n="285">ἐς μυχὸν ὑψηλοῦ θαλάμου καταθεῖναι ἀείρας</l><l n="286">πάντα μάλʼ· αὐτὰρ μνηστῆρας μαλακοῖς ἐπέεσσι</l><l n="287">παρφάσθαι, ὅτε κέν σε μεταλλῶσιν ποθέοντες·</l><q type="unspecified"><l n="288"><milestone unit="para" ed="P"/>ἐκ καπνοῦ κατέθηκʼ, ἐπεὶ οὐκέτι τοῖσιν
                        ἐῴκει</l><l n="289">οἷά ποτε <placeName xml:id="recogito-862ffb6d-8f44-48f9-a49b-bebd39180371" ref="http://pleiades.stoa.org/places/550595" cert="high">Τροίηνδε</placeName> κιὼν κατέλειπεν <persName xml:id="recogito-373f2b69-d041-4780-a89c-1f2e5c86197b" ana="#Odysseus">Ὀδυσσεύς</persName>,</l><l n="290">ἀλλὰ κατῄκισται, ὅσσον πυρὸς ἵκετʼ ἀϋτμή.</l><l n="291">πρὸς δʼ ἔτι καὶ τόδε μεῖζον ἐνὶ φρεσὶ θῆκε <persName xml:id="recogito-cbdb0e1f-05f1-46bc-beb0-6490eea55e18" ana="#Cronus">Κρονίων</persName>,</l><l n="292">μή πως οἰνωθέντες, ἔριν στήσαντες ἐν ὑμῖν,</l><l n="293">ἀλλήλους τρώσητε καταισχύνητέ τε δαῖτα</l><l n="294">καὶ μνηστύν· αὐτὸς γὰρ ἐφέλκεται ἄνδρα σίδηρος.</l></q><l n="295">νῶϊν δʼ οἴοισιν δύο φάσγανα καὶ δύο δοῦρε</l><l n="296">καλλιπέειν καὶ δοιὰ βοάγρια χερσὶν ἑλέσθαι,</l><l n="297">ὡς ἂν ἐπιθύσαντες ἑλοίμεθα· τοὺς δέ κʼ ἔπειτα</l><l n="298"><persName xml:id="recogito-fe553c11-4ba4-4bfb-966c-ef5e9ea9f995" ana="#Athena">Παλλὰς Ἀθηναίη</persName> θέλξει καὶ μητίετα <persName xml:id="recogito-2d95316f-9495-493c-b95e-e9bbe8bd6d26" ana="#Zeus">Ζεύς</persName>.</l><l n="299">ἄλλο δέ τοι ἐρέω, σὺ δʼ ἐνὶ φρεσὶ βάλλεο σῇσιν·</l><l n="300">εἰ ἐτεόν γʼ ἐμός ἐσσι καὶ αἵματος ἡμετέροιο,</l><l n="301">μή τις ἔπειτʼ <persName xml:id="recogito-365cd13b-098b-4f73-9a8e-bbf39bef6272" ana="#Odysseus">Ὀδυσῆος</persName> ἀκουσάτω ἔνδον ἐόντος,</l><l n="302">μήτʼ οὖν <persName xml:id="recogito-cd790d66-f009-413b-9808-a676b775e72b" ana="#Laertes">Λαέρτης</persName> ἴστω τό γε μήτε συβώτης</l><l n="303">μήτε τις οἰκήων μήτʼ αὐτὴ <persName xml:id="recogito-1ef0b15c-11f8-45f2-8c86-9a02b7172ea4" ana="#Penelope">Πηνελόπεια</persName>,</l><l n="304">ἀλλʼ οἶοι σύ τʼ ἐγώ τε γυναικῶν γνώομεν ἰθύν·</l><l n="305">καί κέ τεο δμώων ἀνδρῶν ἔτι πειρηθεῖμεν,</l><l n="306">ἠμὲν ὅπου τις νῶϊ τίει καὶ δείδιε θυμῷ,</l><l n="307">ἠδʼ ὅτις οὐκ ἀλέγει, σὲ δʼ ἀτιμᾷ τοῖον ἐόντα.</l></q><milestone unit="card" n="308" ed="p"/><l n="308"><milestone unit="para" ed="P"/>τὸν δʼ ἀπαμειβόμενος προσεφώνεε φαίδιμος υἱός</l><q type="unspecified"><l n="309">ὦ πάτερ, ἦ τοι ἐμὸν θυμὸν καὶ ἔπειτά γʼ, ὀΐω,</l><l n="310">γνώσεαι· οὐ μὲν γάρ τι χαλιφροσύναι γέ μʼ ἔχουσιν·</l><l n="311">ἀλλʼ οὔ τοι τόδε κέρδος ἐγὼν ἔσσεσθαι ὀΐω</l><l n="312">ἡμῖν ἀμφοτέροισι· σὲ δὲ φράζεσθαι ἄνωγα.</l><l n="313">δηθὰ γὰρ αὔτως εἴσῃ ἑκάστου πειρητίζων,</l><l n="314">ἔργα μετερχόμενος· τοὶ δʼ ἐν μεγάροισιν ἕκηλοι</l><l n="315">χρήματα δαρδάπτουσιν ὑπέρβιον οὐδʼ ἔπι φειδώ.</l><l n="316">ἀλλʼ ἦ τοί σε γυναῖκας ἐγὼ δεδάασθαι ἄνωγα,</l><l n="317">αἵ τέ σʼ ἀτιμάζουσι καὶ αἳ νηλείτιδές εἰσιν·</l><l n="318">ἀνδρῶν δʼ οὐκ ἂν ἐγώ γε κατὰ σταθμοὺς ἐθέλοιμι</l><l n="319">ἡμέας πειράζειν, ἀλλʼ ὕστερα ταῦτα πένεσθαι,</l><l n="320">εἰ ἐτεόν γέ τι οἶσθα <persName xml:id="recogito-c26ddc63-df69-4462-a357-1814f99f7a0f" ana="#Zeus">Διὸς</persName> τέρας αἰγιόχοιο.</l></q><l n="321"><milestone unit="para" ed="P"/>ὣς οἱ μὲν τοιαῦτα πρὸς ἀλλήλους ἀγόρευον,</l><l n="322">ἡ δʼ ἄρʼ ἔπειτʼ <placeName xml:id="recogito-cd38a31b-a4fe-4ba6-87fa-e7cc04150867" ref="http://pleiades.stoa.org/places/530906" cert="high">Ἰθάκηνδε</placeName> κατήγετο νηῦς εὐεργής,</l><l n="323">ἣ φέρε <persName xml:id="recogito-5e22edbf-9664-4bf6-816e-6dc9bb21efae" ana="#Telemachus">Τηλέμαχον</persName> <placeName xml:id="recogito-8929c848-5263-43af-91c9-b428cdf23ec6" ref="http://pleiades.stoa.org/places/570640" cert="high">Πυλόθεν</placeName> καὶ πάντας ἑταίρους.</l><l n="324">οἱ δʼ ὅτε δὴ λιμένος πολυβενθέος ἐντὸς ἵκοντο,</l><l n="325">νῆα μὲν οἵ γε μέλαιναν ἐπʼ ἠπείροιο ἔρυσσαν,</l><l n="326">τεύχεα δέ σφʼ ἀπένεικαν ὑπέρθυμοι θεράποντες,</l><l n="327">αὐτίκα δʼ ἐς Κλυτίοιο φέρον περικαλλέα δῶρα.</l><l n="328">αὐτὰρ κήρυκα πρόεσαν δόμον εἰς <persName xml:id="recogito-e2e87175-3995-45b7-a36d-00f5a7eb8a1d" ana="#Odysseus">Ὀδυσῆος</persName>,</l><l n="329">ἀγγελίην ἐρέοντα περίφρονι <persName xml:id="recogito-06573abb-2ec7-4956-985c-b98092c3c4f9" ana="#Penelope">Πηνελοπείῃ</persName>,</l><l n="330">οὕνεκα <persName xml:id="recogito-3c01bcbc-6da8-4b4f-8770-543cf05f2cc0" ana="#Telemachus">Τηλέμαχος</persName> μὲν ἐπʼ ἀγροῦ, νῆα δʼ ἀνώγει</l><l n="331">ἄστυδʼ ἀποπλείειν, ἵνα μὴ δείσασʼ ἐνὶ θυμῷ</l><l n="332">ἰφθίμη βασίλεια τέρεν κατὰ δάκρυον εἴβοι</l><l n="333">τὼ δὲ συναντήτην κῆρυξ καὶ δῖος ὑφορβὸς</l><l n="334">τῆς αὐτῆς ἕνεκʼ ἀγγελίης, ἐρέοντε γυναικί.</l><l n="335">ἀλλʼ ὅτε δή ῥʼ ἵκοντο δόμον θείου βασιλῆος,</l><l n="336">κῆρυξ μέν ῥα μέσῃσι μετὰ δμῳῇσιν ἔειπεν·</l><q type="unspecified"><l n="337">ἤδη τοι, βασίλεια, φίλος πάϊς εἰλήλουθε.</l></q><l n="338"><milestone unit="para" ed="P"/><persName xml:id="recogito-bcc2b846-cc40-4917-9291-bb8c2fedd833" ana="#Penelope">Πηνελοπείῃ</persName> δʼ εἶπε συβώτης ἄγχι παραστὰς</l><l n="339">πάνθʼ ὅσα οἱ φίλος υἱὸς ἀνώγει μυθήσασθαι.</l><l n="340">αὐτὰρ ἐπεὶ δὴ πᾶσαν ἐφημοσύνην ἀπέειπε,</l><l n="341">βῆ ῥʼ ἴμεναι μεθʼ ὕας, λίπε δʼ ἕρκεά τε μέγαρόν τε.</l><l n="342"><milestone unit="para" ed="P"/>μνηστῆρες δʼ ἀκάχοντο κατήφησάν τʼ ἐνὶ θυμῷ,</l><l n="343">ἐκ δʼ ἦλθον μεγάροιο παρὲκ μέγα τειχίον αὐλῆς,</l><l n="344">αὐτοῦ δὲ προπάροιθε θυράων ἑδριόωντο.</l><l n="345">τοῖσιν δʼ <persName xml:id="recogito-af76418b-cb5c-4df4-8141-2ec91b009978" ana="#Eurymachus">Εὐρύμαχος</persName>, <persName xml:id="recogito-e974b646-986d-43a0-bfa3-ba4187687b3d" ana="#Polybus">Πολύβου</persName> πάϊς, ἦρχʼ ἀγορεύειν·</l><q type="unspecified"><l n="346"><milestone unit="para" ed="P"/>ὦ φίλοι, ἦ μέγα ἔργον ὑπερφιάλως τετέλεσται</l><l n="347"><persName xml:id="recogito-3cef36c8-8995-4568-8a23-36f5c8fd288b" ana="#Telemachus">Τηλεμάχῳ</persName> ὁδὸς ἥδε· φάμεν δέ οἱ οὐ τελέεσθαι.</l><l n="348">ἀλλʼ ἄγε νῆα μέλαιναν ἐρύσσομεν ἥ τις ἀρίστη,</l><l n="349">ἐς δʼ ἐρέτας ἁλιῆας ἀγείρομεν, οἵ κε τάχιστα</l><l n="350">κείνοις ἀγγείλωσι θοῶς οἶκόνδε νέεσθαι.</l></q><milestone unit="card" n="351" ed="p"/><l n="351"><milestone unit="para" ed="P"/>οὔ πω πᾶν εἴρηθʼ, ὅτʼ ἄρʼ <persName xml:id="recogito-7f8a5880-0ab1-4882-ad63-aa35d12951b2" ana="#Amphinomus">Ἀμφίνομος</persName> ἴδε νῆα,</l><l n="352">στρεφθεὶς ἐκ χώρης, λιμένος πολυβενθέος ἐντός,</l><l n="353">ἱστία τε στέλλοντας ἐρετμά τε χερσὶν ἔχοντας.</l><l n="354">ἡδὺ δʼ ἄρʼ ἐκγελάσας μετεφώνεεν οἷς ἑτάροισι·</l><q type="unspecified"><l n="355"><milestone unit="para" ed="P"/>μή τινʼ ἔτʼ ἀγγελίην ὀτρύνομεν· οἵδε γὰρ
                     ἔνδον.</l><l n="356">ἤ τίς σφιν τόδʼ ἔειπε θεῶν, ἢ εἴσιδον αὐτοὶ</l><l n="357">νῆα παρερχομένην, τὴν δʼ οὐκ ἐδύναντο κιχῆναι.</l></q><l n="358"><milestone unit="para" ed="P"/>ὣς ἔφαθʼ, οἱ δʼ ἀνστάντες ἔβαν ἐπὶ θῖνα
                  θαλάσσης,</l><l n="359">αἶψα δὲ νῆα μέλαιναν ἐπʼ ἠπείροιο ἔρυσσαν,</l><l n="360">τεύχεα δέ σφʼ ἀπένεικαν ὑπέρθυμοι θεράποντες.</l><l n="361">αὐτοὶ δʼ εἰς ἀγορὴν κίον ἀθρόοι, οὐδέ τινʼ ἄλλον</l><l n="362">εἴων οὔτε νέων μεταΐζειν οὔτε γερόντων.</l><l n="363">τοῖσιν δʼ <persName xml:id="recogito-d480ad5a-e2cc-4c8b-a92d-b1895a6671b9" ana="#Antinous">Ἀντίνοος</persName> μετέφη, <persName xml:id="recogito-d4488033-dacf-47dd-afc9-7c13624c733b" ana="#Eupeithes">Εὐπείθεος</persName> υἱός·</l><q type="unspecified"><l n="364"><milestone unit="para" ed="P"/>ὢ πόποι, ὡς τόνδʼ ἄνδρα θεοὶ κακότητος
                     ἔλυσαν.</l><l n="365">ἤματα μὲν σκοποὶ ἷζον ἐπʼ ἄκριας ἠνεμοέσσας</l><l n="366">αἰὲν ἐπασσύτεροι· ἅμα δʼ ἠελίῳ καταδύντι</l><l n="367">οὔ ποτʼ ἐπʼ ἠπείρου νύκτʼ ἄσαμεν, ἀλλʼ ἐνὶ πόντῳ</l><l n="368">νηῒ θοῇ πλείοντες ἐμίμνομεν <persName xml:id="recogito-87e55246-9c9f-4213-9a2d-e5a1dd0b2631" ana="#Eos">Ἠῶ</persName> δῖαν,</l><l n="369"><persName xml:id="recogito-af78a4bb-e275-4f36-91cf-d353cb88c2c3" ana="#Telemachus">Τηλέμαχον</persName> λοχόωντες, ἵνα φθίσωμεν ἑλόντες</l><l n="370">αὐτόν· τὸν δʼ ἄρα τῆος ἀπήγαγεν οἴκαδε δαίμων,</l><l n="371">ἡμεῖς δʼ ἐνθάδε οἱ φραζώμεθα λυγρὸν ὄλεθρον</l><l n="372"><persName xml:id="recogito-a2833b78-80e1-43ec-92a3-4845c0f04f1a" ana="#Telemachus">Τηλεμάχῳ</persName>, μηδʼ ἧμας ὑπεκφύγοι· οὐ γὰρ ὀΐω</l><l n="373">τούτου γε ζώοντος ἀνύσσεσθαι τάδε ἔργα.</l><l n="374">αὐτὸς μὲν γὰρ ἐπιστήμων βουλῇ τε νόῳ τε,</l><l n="375">λαοὶ δʼ οὐκέτι πάμπαν ἐφʼ ἡμῖν ἦρα φέρουσιν.</l><l n="376">ἀλλʼ ἄγετε, πρὶν κεῖνον ὁμηγυρίσασθαι <placeName xml:id="recogito-4e932545-c8af-413d-9997-82a03f1f09ef" ref="http://pleiades.stoa.org/places/570028" cert="high">Ἀχαιοὺς</placeName></l><l n="377">εἰς ἀγορήν—οὐ γάρ τι μεθησέμεναί μιν ὀΐω,</l><l n="378">ἀλλʼ ἀπομηνίσει, ἐρέει δʼ ἐν πᾶσιν ἀναστὰς</l><l n="379">οὕνεκά οἱ φόνον αἰπὺν ἐράπτομεν οὐδʼ ἐκίχημεν·</l><l n="380">οἱ δʼ οὐκ αἰνήσουσιν ἀκούοντες κακὰ ἔργα·</l><l n="381">μή τι κακὸν ῥέξωσι καὶ ἡμέας ἐξελάσωσι</l><l n="382">γαίης ἡμετέρης, ἄλλων δʼ ἀφικώμεθα δῆμον·</l><l n="383">ἀλλὰ φθέωμεν ἑλόντες ἐπʼ ἀγροῦ νόσφι πόληος</l><l n="384">ἢ ἐν ὁδῷ· βίοτον δʼ αὐτοὶ καὶ κτήματʼ ἔχωμεν,</l><l n="385">δασσάμενοι κατὰ μοῖραν ἐφʼ ἡμέας, οἰκία δʼ αὖτε</l><l n="386">κείνου μητέρι δοῖμεν ἔχειν ἠδʼ ὅστις ὀπυίοι.</l><l n="387">εἰ δʼ ὑμῖν ὅδε μῦθος ἀφανδάνει, ἀλλὰ βόλεσθε</l><l n="388">αὐτόν τε ζώειν καὶ ἔχειν πατρώϊα πάντα,</l><l n="389">μή οἱ χρήματʼ ἔπειτα ἅλις θυμηδέʼ ἔδωμεν</l><l n="390">ἐνθάδʼ ἀγειρόμενοι, ἀλλʼ ἐκ μεγάροιο ἕκαστος</l><l n="391">μνάσθω ἐέδνοισιν διζήμενος· ἡ δέ κʼ ἔπειτα</l><l n="392">γήμαιθʼ ὅς κε πλεῖστα πόροι καὶ μόρσιμος ἔλθοι.</l></q><milestone unit="card" n="393" ed="p"/><l n="393"><milestone unit="para" ed="P"/>ὣς ἔφαθʼ, οἱ δʼ ἄρα πάντες ἀκὴν ἐγένοντο σιωπῇ.</l><l n="394">τοῖσιν δʼ <persName xml:id="recogito-c9c25d5e-44a1-44aa-8cc5-02a5cd770070" ana="#Amphinomus">Ἀμφίνομος</persName> ἀγορήσατο καὶ μετέειπε,</l><l n="395"><persName xml:id="recogito-e9bc85e1-e1e5-4f08-83e7-c8994d24773a" ana="#Nisos">Νίσου</persName> φαίδιμος υἱός, Ἀρητιάδαο ἄνακτος,</l><l n="396">ὅς ῥʼ ἐκ <placeName xml:id="recogito-71b78f37-db31-4500-bfcf-de34ddcf440e" ref="http://pleiades.stoa.org/places/530845" cert="high">Δουλιχίου</placeName> πολυπύρου, ποιήεντος,</l><l n="397">ἡγεῖτο μνηστῆρσι, μάλιστα δὲ <persName xml:id="recogito-0b6e6d2e-13d8-45a6-9221-56884b7e2df7" ana="#Penelope">Πηνελοπείῃ</persName></l><l n="398">ἥνδανε μύθοισι· φρεσὶ γὰρ κέχρητʼ ἀγαθῇσιν·</l><l n="399">ὅ σφιν ἐϋφρονέων ἀγορήσατο καὶ μετέειπεν·</l><q type="unspecified"><l n="400"><milestone unit="para" ed="P"/>ὦ φίλοι, οὐκ ἂν ἐγώ γε κατακτείνειν ἐθέλοιμι</l><l n="401"><persName xml:id="recogito-6cd76001-ca75-4fda-a429-c2f89b2adf5d" ana="#Telemachus">Τηλέμαχον</persName>· δεινὸν δὲ γένος βασιλήϊόν ἐστιν</l><l n="402">κτείνειν· ἀλλὰ πρῶτα θεῶν εἰρώμεθα βουλάς.</l><l n="403">εἰ μέν κʼ αἰνήσωσι <persName xml:id="recogito-aca1a715-0fb6-423d-a442-5fb85df26f7c" ana="#Zeus">Διὸς</persName> μεγάλοιο θέμιστες,</l><l n="404">αὐτός τε κτενέω τούς τʼ ἄλλους πάντας ἀνώξω·</l><l n="405">εἰ δέ κʼ ἀποτρωπῶσι θεοί, παύσασθαι ἄνωγα.</l></q><l n="406"><milestone unit="para" ed="P"/>ὣς ἔφατʼ <persName xml:id="recogito-2ab86143-686e-4457-9cad-eff15dddea6f" ana="#Amphinomus">Ἀμφίνομος</persName>, τοῖσιν δʼ ἐπιήνδανε μῦθος.</l><l n="407">αὐτίκʼ ἔπειτʼ ἀνστάντες ἔβαν δόμον εἰς <persName xml:id="recogito-8c134c2b-77b0-415e-9b06-b306d1da1daf" ana="#Odysseus">Ὀδυσῆος</persName>,</l><l n="408">ἐλθόντες δὲ καθῖζον ἐπὶ ξεστοῖσι θρόνοισιν.</l><l n="409"><milestone unit="para" ed="P"/>ἡ δʼ αὖτʼ ἄλλʼ ἐνόησε περίφρων <persName xml:id="recogito-07e437f3-3a5c-4f4f-9223-514b71efdf58" ana="#Penelope">Πηνελόπεια</persName>,</l><l n="410">μνηστήρεσσι φανῆναι ὑπέρβιον ὕβριν ἔχουσι.</l><l n="411">πεύθετο γὰρ οὗ παιδὸς ἐνὶ μεγάροισιν ὄλεθρον·</l><l n="412">κῆρυξ γὰρ οἱ ἔειπε <persName xml:id="recogito-0b9cd17a-64a7-4c87-ae20-d4611a419640" ana="#Medon">Μέδων</persName>, ὃς ἐπεύθετο βουλάς.</l><l n="413">βῆ δʼ ἰέναι μέγαρόνδε σὺν ἀμφιπόλοισι γυναιξίν.</l><l n="414">ἀλλʼ ὅτε δὴ μνηστῆρας ἀφίκετο δῖα γυναικῶν,</l><l n="415">στῆ ῥα παρὰ σταθμὸν τέγεος πύκα ποιητοῖο,</l><l n="416">ἄντα παρειάων σχομένη λιπαρὰ κρήδεμνα,</l><l n="417"><persName xml:id="recogito-0b9c5b78-f4b3-4a82-abc6-aa41112561ad" ana="#Antinous">Ἀντίνοον</persName> δʼ ἐνένιπεν ἔπος τʼ ἔφατʼ ἔκ τʼ ὀνόμαζεν·</l><q type="unspecified"><l n="418"><milestone unit="para" ed="P"/><persName xml:id="recogito-8f5c8cbb-48d0-4e5b-9499-5dded72b7e07" ana="#Antinous">Ἀντίνοʼ</persName>, ὕβριν ἔχων, κακομήχανε, καὶ δέ σέ
                     φασιν</l><l n="419">ἐν δήμῳ <placeName xml:id="recogito-6ec287f0-8bcd-4e28-a455-3d4fdc680618" ref="http://pleiades.stoa.org/places/530906" cert="high">Ἰθάκης</placeName> μεθʼ ὁμήλικας ἔμμεν ἄριστον</l><l n="420">βουλῇ καὶ μύθοισι· σὺ δʼ οὐκ ἄρα τοῖος ἔησθα.</l><l n="421">μάργε, τίη δὲ σὺ <persName xml:id="recogito-f36eb526-f4fa-495a-ac72-bb7854493527" ana="#Telemachus">Τηλεμάχῳ</persName> θάνατόν τε μόρον τε</l><l n="422">ῥάπτεις, οὐδʼ ἱκέτας ἐμπάζεαι, οἷσιν ἄρα <persName xml:id="recogito-2af44cab-11b3-4687-9cd0-1e965e9f71e8" ana="#Zeus">Ζεὺς</persName></l><l n="423">μάρτυρος; οὐδʼ ὁσίη κακὰ ῥάπτειν ἀλλήλοισιν.</l><l n="424">ἦ οὐκ οἶσθʼ ὅτε δεῦρο πατὴρ τεὸς ἵκετο φεύγων,</l><l n="425">δῆμον ὑποδείσας; δὴ γὰρ κεχολώατο λίην,</l><l n="426">οὕνεκα ληϊστῆρσιν ἐπισπόμενος <placeName xml:id="recogito-1b51648f-0d0c-4ead-bf03-67a99c28e351" ref="http://pleiades.stoa.org/places/531114" cert="high">Ταφίοισιν</placeName></l><l n="427">ἤκαχε <placeName xml:id="recogito-89697b8f-4324-4c61-9532-4afd64b88416" ref="http://pleiades.stoa.org/places/531117" cert="high">Θεσπρωτούς</placeName>· οἱ δʼ ἡμῖν ἄρθμιοι ἦσαν·</l><l n="428">τόν ῥʼ ἔθελον φθῖσαι καὶ ἀπορραῖσαι φίλον ἦτορ</l><l n="429">ἠδὲ κατὰ ζωὴν φαγέειν μενοεικέα πολλήν·</l><l n="430">ἀλλʼ <persName xml:id="recogito-8276cecf-c01b-4974-8f5f-082f7bda0ff9" ana="#Odysseus">Ὀδυσεὺς</persName> κατέρυκε καὶ ἔσχεθεν ἱεμένους περ.</l><l n="431">τοῦ νῦν οἶκον ἄτιμον ἔδεις, μνάᾳ δὲ γυναῖκα</l><l n="432">παῖδά τʼ ἀποκτείνεις, ἐμὲ δὲ μεγάλως ἀκαχίζεις·</l><l n="433">ἀλλά σε παύσασθαι κέλομαι καὶ ἀνωγέμεν ἄλλους.</l></q><milestone unit="card" n="434" ed="p"/><l n="434"><milestone unit="para" ed="P"/>τὴν δʼ αὖτʼ <persName xml:id="recogito-04a38dfa-8c13-4858-9b4e-3568bf69934c" ana="#Eurymachus">Εὐρύμαχος</persName>, <persName xml:id="recogito-f563ba7a-b993-4a74-823d-ae84fd58c63a" ana="#Polybus">Πολύβου</persName> πάϊς, ἀντίον
                  ηὔδα·</l><q type="unspecified"><l n="435">κούρη <persName xml:id="recogito-beabdd6f-a219-46e4-a274-fdaf189404b0" ana="#Icarius">Ἰκαρίοιο</persName>, περίφρον <persName xml:id="recogito-e53a2011-1395-4e8a-9170-c776a03d2504" ana="#Penelope">Πηνελόπεια</persName>,</l><l n="436">θάρσει· μή τοι ταῦτα μετὰ φρεσὶ σῇσι μελόντων.</l><l n="437">οὐκ ἔσθʼ οὗτος ἀνὴρ οὐδʼ ἔσσεται οὐδὲ γένηται,</l><l n="438">ὅς κεν <persName xml:id="recogito-a6d4cc87-c23d-4450-8c36-94e76c3c2f3a" ana="#Telemachus">Τηλεμάχῳ</persName> σῷ υἱέϊ χεῖρας ἐποίσει</l><l n="439">ζώοντός γʼ ἐμέθεν καὶ ἐπὶ χθονὶ δερκομένοιο.</l><l n="440">ὧδε γὰρ ἐξερέω, καὶ μὴν τετελεσμένον ἔσται·</l><l n="441">αἶψά οἱ αἷμα κελαινὸν ἐρωήσει περὶ δουρὶ</l><l n="442">ἡμετέρῳ, ἐπεὶ ἦ καὶ ἐμὲ πτολίπορθος <persName xml:id="recogito-e909950f-6e56-4a59-aae0-4bd6122290eb" ana="#Odysseus">Ὀδυσσεὺς</persName></l><l n="443">πολλάκι γούνασιν οἷσιν ἐφεσσάμενος κρέας ὀπτὸν</l><l n="444">ἐν χείρεσσιν ἔθηκεν, ἐπέσχε τε οἶνον ἐρυθρόν.</l><l n="445">τῷ μοι <persName xml:id="recogito-b51af562-6ca5-4522-a284-4719708b841f" ana="#Telemachus">Τηλέμαχος</persName> πάντων πολὺ φίλτατός ἐστιν</l><l n="446">ἀνδρῶν, οὐδέ τί μιν θάνατον τρομέεσθαι ἄνωγα</l><l n="447">ἔκ γε μνηστήρων· θεόθεν δʼ οὐκ ἔστʼ ἀλέασθαι.</l></q><l n="448"><milestone unit="para" ed="P"/>ὣς φάτο θαρσύνων, τῷ δʼ ἤρτυεν αὐτὸς ὄλεθρον.</l><l n="449">ἡ μὲν ἄρʼ εἰσαναβᾶσʼ ὑπερώϊα σιγαλόεντα</l><l n="450">κλαῖεν ἔπειτʼ <persName xml:id="recogito-1008e235-45d0-4f7a-a88d-489b9f107fd6" ana="#Odysseus">Ὀδυσῆα</persName>, φίλον πόσιν, ὄφρα οἱ ὕπνον</l><l n="451">ἡδὺν ἐπὶ βλεφάροισι βάλε γλαυκῶπις <persName xml:id="recogito-ec77deeb-0ae2-40f2-8818-50b38728e742" ana="#Athena">Ἀθήνη</persName>.</l><l n="452"><milestone unit="para" ed="P"/>ἑσπέριος δʼ <persName xml:id="recogito-22b3b9d5-5f02-4c4a-8ee1-1a5806164efa" ana="#Odysseus">Ὀδυσῆϊ</persName> καὶ υἱέϊ δῖος ὑφορβὸς</l><l n="453">ἤλυθεν· οἱ δʼ ἄρα δόρπον ἐπισταδὸν ὡπλίζοντο,</l><l n="454">σῦν ἱερεύσαντες ἐνιαύσιον. αὐτὰρ <persName xml:id="recogito-728b6ae9-a0a8-4fbe-ab73-7e81a02f2291" ana="#Athena">Ἀθήνη</persName>,</l><l n="455">ἄγχι παρισταμένη, <persName xml:id="recogito-f64a7d9b-0c8b-42cd-ac17-51ba3c9afe43" ana="#Laertes">Λαερτιάδην</persName> <persName xml:id="recogito-50a8a31c-3572-4867-beeb-754358a2d804" ana="#Odysseus">Ὀδυσῆα</persName></l><l n="456">ῥάβδῳ πεπληγυῖα πάλιν ποίησε γέροντα,</l><l n="457">λυγρὰ δὲ εἵματα ἕσσε περὶ χροΐ, μή ἑ συβώτης</l><l n="458">γνοίη ἐσάντα ἰδὼν καὶ ἐχέφρονι <persName xml:id="recogito-af1bbb6a-adf7-455e-96ca-5430a62c449e" ana="#Penelope">Πηνελοπείῃ</persName></l><l n="459">ἔλθοι ἀπαγγέλλων μηδὲ φρεσὶν εἰρύσσαιτο.</l><l n="460">τὸν καὶ <persName xml:id="recogito-93175901-2ea1-4d7e-b031-1b170b7b1e36" ana="#Telemachus">Τηλέμαχος</persName> πρότερος πρὸς μῦθον ἔειπεν·</l><q type="unspecified"><l n="461">ἦλθες, δῖʼ <persName xml:id="recogito-20a56f05-235f-405d-8d75-4fbc1f217373" ana="#Eumaeus">Εὔμαιε</persName>. τί δὴ κλέος ἔστʼ ἀνὰ ἄστυ;</l><l n="462">ἦ ῥʼ ἤδη μνηστῆρες ἀγήνορες ἔνδον ἔασιν</l><l n="463">ἐκ λόχου, ἦ ἔτι μʼ αὖτʼ εἰρύαται οἴκαδʼ ἰόντα;</l></q><l n="464"><milestone unit="para" ed="P"/>τὸν δʼ ἀπαμειβόμενος προσέφης, <persName xml:id="recogito-fb1a0918-09cc-4711-8ef5-123f70393c9c" ana="#Eumaeus">Εὔμαιε</persName> συβῶτα·</l><q type="unspecified"><l n="465">οὐκ ἔμελέν μοι ταῦτα μεταλλῆσαι καὶ ἐρέσθαι</l><l n="466">ἄστυ καταβλώσκοντα· τάχιστά με θυμὸς ἀνώγει</l><l n="467">ἀγγελίην εἰπόντα πάλιν δεῦρʼ ἀπονέεσθαι.</l><l n="468">ὡμήρησε δέ μοι παρʼ ἑταίρων ἄγγελος ὠκύς,</l><l n="469">κῆρυξ, ὃς δὴ πρῶτος ἔπος σῇ μητρὶ ἔειπεν.</l><l n="470">ἄλλο δέ τοι τό γε οἶδα· τὸ γὰρ ἴδον ὀφθαλμοῖσιν.</l><l n="471">ἤδη ὑπὲρ πόλιος, ὅθι θʼ <persName xml:id="recogito-7bbde89c-f78f-4393-8063-d2c32cd2d32c" ana="#Hermes">Ἕρμαιος</persName> λόφος ἐστίν,</l><l n="472">ἦα κιών, ὅτε νῆα θοὴν ἰδόμην κατιοῦσαν</l><l n="473">ἐς λιμένʼ ἡμέτερον· πολλοὶ δʼ ἔσαν ἄνδρες ἐν αὐτῇ,</l><l n="474">βεβρίθει δὲ σάκεσσι καὶ ἔγχεσιν ἀμφιγύοισι·</l><l n="475">καὶ σφέας ὠΐσθην τοὺς ἔμμεναι, οὐδέ τι οἶδα.</l></q><l n="476"><milestone unit="para" ed="P"/>ὣς φάτο, μείδησεν δʼ ἱερὴ ἲς <persName xml:id="recogito-bf4538a0-2984-4d03-8abc-2d57b9773fb3" ana="#Telemachus">Τηλεμάχοιο</persName></l><l n="477">ἐς πατέρʼ ὀφθαλμοῖσιν ἰδών, ἀλέεινε δʼ ὑφορβόν.</l><l n="478"><milestone unit="para" ed="P"/>οἱ δʼ ἐπεὶ οὖν παύσαντο πόνου τετύκοντό τε
                  δαῖτα,</l><l n="479">δαίνυντʼ, οὐδέ τι θυμὸς ἐδεύετο δαιτὸς ἐΐσης.</l><l n="480">αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l><l n="481">κοίτου τε μνήσαντο καὶ ὕπνου δῶρον ἕλοντο.</l></div></div></body></text></TEI>