<TEI py:pytype="TREE" xmlns:py="http://codespeak.net/lxml/objectify/pytype" xmlns="http://www.tei-c.org/ns/1.0"><teiHeader><profileDesc><settingDesc><listPlace>
          <place xml:id="http://pleiades.stoa.org/places/570028">
              <placeName>Achaea/Achaia (region)</placeName>
            </place><place xml:id="http://pleiades.stoa.org/places/541138">
              <placeName>Thebai/Thebae</placeName>
            </place><place xml:id="http://pleiades.stoa.org/places/530906">
              <placeName>Ithaca Ins.</placeName>
            </place><place xml:id="http://pleiades.stoa.org/places/465964">
              <placeName>Ogygia</placeName>
            </place><place xml:id="http://pleiades.stoa.org/places/462492">
              <placeName>Sicilia (island)</placeName>
            </place><place xml:id="http://pleiades.stoa.org/places/570106">
              <placeName>Argos</placeName>
            </place><place xml:id="http://pleiades.stoa.org/places/550595">
              <placeName>Ilium/Troia</placeName>
            </place><place xml:id="http://pleiades.stoa.org/places/491677">
              <placeName>Olympos (mountain in Greece)</placeName>
            </place>
        </listPlace></settingDesc></profileDesc><encodingDesc><classDecl><taxonomy>
          <category xml:id="Siren">
              <catDesc>Siren</catDesc>
            </category><category xml:id="Eurylochus">
              <catDesc>Eurylochus</catDesc>
            </category><category xml:id="Hades">
              <catDesc>Hades</catDesc>
            </category><category xml:id="Lampetia">
              <catDesc>Lampetia</catDesc>
            </category><category xml:id="Erebus">
              <catDesc>Erebus</catDesc>
            </category><category xml:id="Hera">
              <catDesc>Hera</catDesc>
            </category><category xml:id="Cyclopes">
              <catDesc>Cyclopes</catDesc>
            </category><category xml:id="Calypso">
              <catDesc>Calypso</catDesc>
            </category><category xml:id="Argo">
              <catDesc>Argo</catDesc>
            </category><category xml:id="Laertes">
              <catDesc>Laertes</catDesc>
            </category><category xml:id="Crataeis">
              <catDesc>Crataeis</catDesc>
            </category><category xml:id="Charybdis">
              <catDesc>Charybdis</catDesc>
            </category><category xml:id="Eos">
              <catDesc>Eos</catDesc>
            </category><category xml:id="Tiresias">
              <catDesc>Tiresias</catDesc>
            </category><category xml:id="Hermes">
              <catDesc>Hermes</catDesc>
            </category><category xml:id="Elpenor">
              <catDesc>Elpenor</catDesc>
            </category><category xml:id="Oceanus">
              <catDesc>Oceanus</catDesc>
            </category><category xml:id="Jason">
              <catDesc>Jason</catDesc>
            </category><category xml:id="Circe">
              <catDesc>Circe</catDesc>
            </category><category xml:id="Amphitrite">
              <catDesc>Amphitrite</catDesc>
            </category><category xml:id="Helios">
              <catDesc>Helios</catDesc>
            </category><category xml:id="Odysseus">
              <catDesc>Odysseus</catDesc>
            </category><category xml:id="Cronus">
              <catDesc>Cronus</catDesc>
            </category><category xml:id="HadesUnderworld">
              <catDesc>HadesUnderworld</catDesc>
            </category><category xml:id="Zeus">
              <catDesc>Zeus</catDesc>
            </category><category xml:id="Scylla">
              <catDesc>Scylla</catDesc>
            </category><category xml:id="Hyperion">
              <catDesc>Hyperion</catDesc>
            </category>
        </taxonomy></classDecl></encodingDesc></teiHeader><text><body><div xml:lang="grc" type="edition" n="urn:cts:greekLit:tlg0012.tlg002.perseus-grc2"><div type="textpart" subtype="book" n="12"><milestone unit="card" n="1" ed="p"/><q type="unspecified"><l n="1">αὐτὰρ ἐπεὶ ποταμοῖο λίπεν ῥόον <persName xml:id="recogito-2fcfad60-4dd6-4cee-b811-f7c5d7ce6986" ana="#Oceanus">Ὠκεανοῖο</persName></l><l n="2">νηῦς, ἀπὸ δʼ ἵκετο κῦμα θαλάσσης εὐρυπόροιο</l><l n="3">νῆσόν τʼ <placeName xml:id="recogito-ca4c8d95-4f48-4e32-a147-cc3c2eeabea1" cert="unknown">Αἰαίην</placeName>, ὅθι τʼ <persName xml:id="recogito-a46679ee-8e94-41a8-9eec-913319c4e35e" ana="#Eos">Ἠοῦς</persName> ἠριγενείης</l><l n="4">οἰκία καὶ χοροί εἰσι καὶ ἀντολαὶ <persName xml:id="recogito-295a1d1f-b1a3-49d2-8945-fa5e18a2f245" ana="#Helios">Ἠελίοιο</persName>,</l><l n="5">νῆα μὲν ἔνθʼ ἐλθόντες ἐκέλσαμεν ἐν ψαμάθοισιν,</l><l n="6">ἐκ δὲ καὶ αὐτοὶ βῆμεν ἐπὶ ῥηγμῖνι θαλάσσης·</l><l n="7">ἔνθα δʼ ἀποβρίξαντες ἐμείναμεν <persName xml:id="recogito-79b8dc16-ebb5-4201-96a2-a40884734ad6" ana="#Eos">Ἠῶ</persName> δῖαν.</l><l n="8"><milestone unit="para" ed="P"/>ἦμος δʼ ἠριγένεια φάνη ῥοδοδάκτυλος <persName xml:id="recogito-002daf93-510a-4c93-b56d-9ad75102a29e" ana="#Eos">Ἠώς</persName>,</l><l n="9">δὴ τότʼ ἐγὼν ἑτάρους προΐειν ἐς δώματα <persName xml:id="recogito-c1cb1392-facb-430b-9576-0fd3e75e9e7d" ana="#Circe">Κίρκης</persName></l><l n="10">οἰσέμεναι νεκρόν, <persName xml:id="recogito-26d3bfed-383c-4d5d-b902-bc2a655380fb" ana="#Elpenor">Ἐλπήνορα</persName> τεθνηῶτα.</l><l n="11">φιτροὺς δʼ αἶψα ταμόντες, ὅθʼ ἀκροτάτη πρόεχʼ ἀκτή,</l><l n="12">θάπτομεν ἀχνύμενοι θαλερὸν κατὰ δάκρυ χέοντες.</l><l n="13">αὐτὰρ ἐπεὶ νεκρός τʼ ἐκάη καὶ τεύχεα νεκροῦ,</l><l n="14">τύμβον χεύαντες καὶ ἐπὶ στήλην ἐρύσαντες</l><l n="15">πήξαμεν ἀκροτάτῳ τύμβῳ ἐυῆρες ἐρετμόν.</l><l n="16"><milestone unit="para" ed="P"/>ἡμεῖς μὲν τὰ ἕκαστα διείπομεν· οὐδʼ ἄρα
                     <persName xml:id="recogito-c54a212b-e509-4873-b98a-25f3290e267a" ana="#Circe">Κίρκην</persName></l><l n="17">ἐξ <placeName xml:id="recogito-4b1fc153-c6f7-4b0e-b276-3a3e7463cb2f" cert="unknown" ana="#HadesUnderworld">Ἀίδεω</placeName> ἐλθόντες ἐλήθομεν, ἀλλὰ μάλʼ ὦκα</l><l n="18">ἦλθʼ ἐντυναμένη· ἅμα δʼ ἀμφίπολοι φέρον αὐτῇ</l><l n="19">σῖτον καὶ κρέα πολλὰ καὶ αἴθοπα οἶνον ἐρυθρόν.</l><l n="20">ἡ δʼ ἐν μέσσῳ στᾶσα μετηύδα δῖα θεάων·</l><q type="unspecified"><l n="21"><milestone unit="para" ed="P"/>σχέτλιοι, οἳ ζώοντες ὑπήλθετε δῶμʼ <persName xml:id="recogito-49d6b61e-a2fc-405c-87dc-5eff064baedc" ana="#Hades">Ἀίδαο</persName>,</l><l n="22">δισθανέες, ὅτε τʼ ἄλλοι ἅπαξ θνῄσκουσʼ ἄνθρωποι.</l><l n="23">ἀλλʼ ἄγετʼ ἐσθίετε βρώμην καὶ πίνετε οἶνον</l><l n="24">αὖθι πανημέριοι· ἅμα δʼ ἠοῖ φαινομένηφι</l><l n="25">πλεύσεσθʼ· αὐτὰρ ἐγὼ δείξω ὁδὸν ἠδὲ ἕκαστα</l><l n="26">σημανέω, ἵνα μή τι κακορραφίῃ ἀλεγεινῇ</l><l n="27">ἢ ἁλὸς ἢ ἐπὶ γῆς ἀλγήσετε πῆμα παθόντες.</l></q><l n="28"><milestone unit="para" ed="P"/>ὣς ἔφαθʼ, ἡμῖν δʼ αὖτʼ ἐπεπείθετο θυμὸς
                     ἀγήνωρ.</l><l n="29">ὣς τότε μὲν πρόπαν ἦμαρ ἐς ἠέλιον καταδύντα</l><l n="30">ἥμεθα δαινύμενοι κρέα τʼ ἄσπετα καὶ μέθυ ἡδύ·</l><l n="31">ἦμος δʼ ἠέλιος κατέδυ καὶ ἐπὶ κνέφας ἦλθεν,</l><l n="32">οἱ μὲν κοιμήσαντο παρὰ πρυμνήσια νηός,</l><l n="33">ἡ δʼ ἐμὲ χειρὸς ἑλοῦσα φίλων ἀπονόσφιν ἑταίρων</l><l n="34">εἷσέ τε καὶ προσέλεκτο καὶ ἐξερέεινεν ἕκαστα·</l><l n="35">αὐτὰρ ἐγὼ τῇ πάντα κατὰ μοῖραν κατέλεξα.</l><milestone unit="card" n="36" ed="p"/><l n="36">καὶ τότε δή μʼ ἐπέεσσι προσηύδα πότνια <persName xml:id="recogito-c74b959c-cc3e-4be6-a1b3-db3afe91a79d" ana="#Circe">Κίρκη</persName>·</l><q type="unspecified"><l n="37"><milestone unit="para" ed="P"/>ταῦτα μὲν οὕτω πάντα πεπείρανται, σὺ δʼ
                        ἄκουσον,</l><l n="38">ὥς τοι ἐγὼν ἐρέω, μνήσει δέ σε καὶ θεὸς αὐτός.</l><l n="39"><persName xml:id="recogito-facf681e-02ca-46be-b963-be658e2c4a1c" ana="#Siren">Σειρῆνας</persName> μὲν πρῶτον ἀφίξεαι, αἵ ῥά τε πάντας</l><l n="40">ἀνθρώπους θέλγουσιν, ὅτις σφεας εἰσαφίκηται.</l><l n="41">ὅς τις ἀιδρείῃ πελάσῃ καὶ φθόγγον ἀκούσῃ</l><l n="42"><persName xml:id="recogito-7a193d78-b9cf-4185-b6c1-50556710fab4" ana="#Siren">Σειρήνων</persName>, τῷ δʼ οὔ τι γυνὴ καὶ νήπια τέκνα</l><l n="43">οἴκαδε νοστήσαντι παρίσταται οὐδὲ γάνυνται,</l><l n="44">ἀλλά τε <persName xml:id="recogito-4323955b-5775-4bb6-b8e7-567a6d38cd20" ana="#Siren">Σειρῆνες</persName> λιγυρῇ θέλγουσιν ἀοιδῇ</l><l n="45">ἥμεναι ἐν λειμῶνι, πολὺς δʼ ἀμφʼ ὀστεόφιν θὶς</l><l n="46">ἀνδρῶν πυθομένων, περὶ δὲ ῥινοὶ μινύθουσι.</l><l n="47">ἀλλὰ παρεξελάαν, ἐπὶ δʼ οὔατʼ ἀλεῖψαι ἑταίρων</l><l n="48">κηρὸν δεψήσας μελιηδέα, μή τις ἀκούσῃ</l><l n="49">τῶν ἄλλων· ἀτὰρ αὐτὸς ἀκουέμεν αἴ κʼ ἐθέλῃσθα,</l><l n="50">δησάντων σʼ ἐν νηὶ θοῇ χεῖράς τε πόδας τε</l><l n="51">ὀρθὸν ἐν ἱστοπέδῃ, ἐκ δʼ αὐτοῦ πείρατʼ ἀνήφθω,</l><l n="52">ὄφρα κε τερπόμενος ὄπʼ ἀκούσῃς <persName xml:id="recogito-090b22de-5327-4742-ba7d-f153a8478463" ana="#Siren">Σειρήνοιιν</persName>.</l><l n="53">εἰ δέ κε λίσσηαι ἑτάρους λῦσαί τε κελεύῃς,</l><l n="54">οἱ δέ σʼ ἔτι πλεόνεσσι τότʼ ἐν δεσμοῖσι διδέντων.</l><l n="55">αὐτὰρ ἐπὴν δὴ τάς γε παρὲξ ἐλάσωσιν ἑταῖροι,</l><l n="56">ἔνθα τοι οὐκέτʼ ἔπειτα διηνεκέως ἀγορεύσω,</l><l n="57">ὁπποτέρη δή τοι ὁδὸς ἔσσεται, ἀλλὰ καὶ αὐτὸς</l><l n="58">θυμῷ βουλεύειν· ἐρέω δέ τοι ἀμφοτέρωθεν.</l><l n="59">ἔνθεν μὲν γὰρ πέτραι ἐπηρεφέες, προτὶ δʼ αὐτὰς</l><l n="60">κῦμα μέγα ῥοχθεῖ κυανώπιδος <persName xml:id="recogito-93feed53-cce7-4232-9a66-6ee1838c5f14" ana="#Amphitrite">Ἀμφιτρίτης</persName>·</l><l n="61"><placeName xml:id="recogito-3aff34f2-74a7-41fa-9ecc-a7bfa906b587" cert="unknown">Πλαγκτὰς</placeName> δή τοι τάς γε θεοὶ μάκαρες καλέουσι.</l><l n="62">τῇ μέν τʼ οὐδὲ ποτητὰ παρέρχεται οὐδὲ πέλειαι</l><l n="63">τρήρωνες, ταί τʼ ἀμβροσίην <persName xml:id="recogito-2fd9256b-9565-49d4-b4da-bcd121bd5bc1" ana="#Zeus">Διὶ</persName> πατρὶ φέρουσιν,</l><l n="64">ἀλλά τε καὶ τῶν αἰὲν ἀφαιρεῖται λὶς πέτρη·</l><l n="65">ἀλλʼ ἄλλην ἐνίησι πατὴρ ἐναρίθμιον εἶναι.</l><l n="66">τῇ δʼ οὔ πώ τις νηῦς φύγεν ἀνδρῶν, ἥ τις ἵκηται,</l><l n="67">ἀλλά θʼ ὁμοῦ πίνακάς τε νεῶν καὶ σώματα φωτῶν</l><l n="68">κύμαθʼ ἁλὸς φορέουσι πυρός τʼ ὀλοοῖο θύελλαι.</l><l n="69">οἴη δὴ κείνη γε παρέπλω ποντοπόρος νηῦς,</l><l n="70"><persName xml:id="recogito-0c157b2a-1779-4fb9-8fa6-956aaf09afc3" ana="#Argo">Ἀργὼ</persName> πᾶσι μέλουσα, παρʼ <placeName xml:id="recogito-91143745-749f-4348-b6cf-151a76dd6a4a" cert="unknown">Αἰήταο</placeName> πλέουσα.</l><l n="71">καὶ νύ κε τὴν ἔνθʼ ὦκα βάλεν μεγάλας ποτὶ πέτρας,</l><l n="72">ἀλλʼ <persName xml:id="recogito-d851c91c-9067-4e9b-9e37-a184f07dc92c" ana="#Hera">Ἥρη</persName> παρέπεμψεν, ἐπεὶ φίλος ἦεν <persName xml:id="recogito-3f4e64e6-b47e-432e-9cc3-a4be9c6ac869" ana="#Jason">Ἰήσων</persName>.</l><milestone unit="card" n="73" ed="p"/><l n="73"><milestone unit="para" ed="P"/>οἱ δὲ δύω σκόπελοι ὁ μὲν οὐρανὸν εὐρὺν
                        ἱκάνει</l><l n="74">ὀξείῃ κορυφῇ, νεφέλη δέ μιν ἀμφιβέβηκε</l><l n="75">κυανέη· τὸ μὲν οὔ ποτʼ ἐρωεῖ, οὐδέ ποτʼ αἴθρη</l><l n="76">κείνου ἔχει κορυφὴν οὔτʼ ἐν θέρει οὔτʼ ἐν ὀπώρῃ.</l><l n="77">οὐδέ κεν ἀμβαίη βροτὸς ἀνὴρ οὐδʼ ἐπιβαίη,</l><l n="78">οὐδʼ εἴ οἱ χεῖρές τε ἐείκοσι καὶ πόδες εἶεν·</l><l n="79">πέτρη γὰρ λίς ἐστι, περιξεστῇ ἐικυῖα.</l><l n="80">μέσσῳ δʼ ἐν σκοπέλῳ ἔστι σπέος ἠεροειδές,</l><l n="81">πρὸς ζόφον εἰς <placeName xml:id="recogito-43a15479-184d-40de-927d-cee1676d6c86" cert="unknown" ana="#Erebus">Ἔρεβος</placeName> τετραμμένον, ᾗ περ ἂν ὑμεῖς</l><l n="82">νῆα παρὰ γλαφυρὴν ἰθύνετε, φαίδιμʼ <persName xml:id="recogito-d359c86c-d8ed-47ab-9f23-570265445fc7" ana="#Odysseus">Ὀδυσσεῦ</persName>.</l><l n="83">οὐδέ κεν ἐκ νηὸς γλαφυρῆς αἰζήιος ἀνὴρ</l><l n="84">τόξῳ ὀιστεύσας κοῖλον σπέος εἰσαφίκοιτο.</l><l n="85">ἔνθα δʼ ἐνὶ <persName xml:id="recogito-a03c87bd-6b57-4549-9521-c9f7693fd29a" ana="#Scylla">Σκύλλη</persName> ναίει δεινὸν λελακυῖα.</l><l n="86">τῆς ἦ τοι φωνὴ μὲν ὅση σκύλακος νεογιλῆς</l><l n="87">γίγνεται, αὐτὴ δʼ αὖτε πέλωρ κακόν· οὐδέ κέ τίς μιν</l><l n="88">γηθήσειεν ἰδών, οὐδʼ εἰ θεὸς ἀντιάσειεν.</l><l n="89">τῆς ἦ τοι πόδες εἰσὶ δυώδεκα πάντες ἄωροι,</l><l n="90">ἓξ δέ τέ οἱ δειραὶ περιμήκεες, ἐν δὲ ἑκάστῃ</l><l n="91">σμερδαλέη κεφαλή, ἐν δὲ τρίστοιχοι ὀδόντες</l><l n="92">πυκνοὶ καὶ θαμέες, πλεῖοι μέλανος θανάτοιο.</l><l n="93">μέσση μέν τε κατὰ σπείους κοίλοιο δέδυκεν,</l><l n="94">ἔξω δʼ ἐξίσχει κεφαλὰς δεινοῖο βερέθρου,</l><l n="95">αὐτοῦ δʼ ἰχθυάᾳ, σκόπελον περιμαιμώωσα,</l><l n="96">δελφῖνάς τε κύνας τε, καὶ εἴ ποθι μεῖζον ἕλῃσι</l><l n="97">κῆτος, ἃ μυρία βόσκει ἀγάστονος <persName xml:id="recogito-10e0456c-327d-4abf-93c7-c70ed33d5e83" ana="#Amphitrite">Ἀμφιτρίτη</persName>.</l><l n="98">τῇ δʼ οὔ πώ ποτε ναῦται ἀκήριοι εὐχετόωνται</l><l n="99">παρφυγέειν σὺν νηί· φέρει δέ τε κρατὶ ἑκάστῳ</l><l n="100">φῶτʼ ἐξαρπάξασα νεὸς κυανοπρῴροιο.</l><l n="101"><milestone unit="para" ed="P"/>τὸν δʼ ἕτερον σκόπελον χθαμαλώτερον ὄψει,
                        <persName xml:id="recogito-5c6e0067-b541-4705-8652-90cc9381b6ac" ana="#Odysseus">Ὀδυσσεῦ</persName>.</l><l n="102">πλησίον ἀλλήλων· καί κεν διοϊστεύσειας.</l><l n="103">τῷ δʼ ἐν ἐρινεὸς ἔστι μέγας, φύλλοισι τεθηλώς·</l><l n="104">τῷ δʼ ὑπὸ δῖα <persName xml:id="recogito-c13805b7-5c7b-4e6f-95b2-7b4ea9939c69" ana="#Charybdis">Χάρυβδις</persName> ἀναρροιβδεῖ μέλαν ὕδωρ.</l><l n="105">τρὶς μὲν γάρ τʼ ἀνίησιν ἐπʼ ἤματι, τρὶς δʼ ἀναροιβδεῖ</l><l n="106">δεινόν· μὴ σύ γε κεῖθι τύχοις, ὅτε ῥοιβδήσειεν·</l><l n="107">οὐ γάρ κεν ῥύσαιτό σʼ ὑπὲκ κακοῦ οὐδʼ ἐνοσίχθων.</l><l n="108">ἀλλὰ μάλα <persName xml:id="recogito-af8d4e52-d1d6-4a3f-a4eb-7c1a1c001ba7" ana="#Scylla">Σκύλλης</persName> σκοπέλῳ πεπλημένος ὦκα</l><l n="109">νῆα παρὲξ ἐλάαν, ἐπεὶ ἦ πολὺ φέρτερόν ἐστιν</l><l n="110">ἓξ ἑτάρους ἐν νηὶ ποθήμεναι ἢ ἅμα πάντας.</l></q><milestone unit="card" n="111" ed="p"/><l n="111"><milestone unit="para" ed="P"/>ὣς ἔφατʼ, αὐτὰρ ἐγώ μιν ἀμειβόμενος
                     προσέειπον·</l><l n="112">εἰ δʼ ἄγε δή μοι τοῦτο, θεά, νημερτὲς ἐνίσπες,</l><l n="113">εἴ πως τὴν ὀλοὴν μὲν ὑπεκπροφύγοιμι <persName xml:id="recogito-b9ae9e03-f4d1-455c-bf52-310f753bee59" ana="#Charybdis">Χάρυβδιν</persName>,</l><l n="114">τὴν δέ κʼ ἀμυναίμην, ὅτε μοι σίνοιτό γʼ ἑταίρους.</l></q><l n="115"><milestone unit="para" ed="P"/>ὣς ἐφάμην, ἡ δʼ αὐτίκʼ ἀμείβετο δῖα θεάων·</l><q type="unspecified"><l n="116">σχέτλιε, καὶ δὴ αὖ τοι πολεμήια ἔργα μέμηλε</l><l n="117">καὶ πόνος· οὐδὲ θεοῖσιν ὑπείξεαι ἀθανάτοισιν;</l><l n="118">ἡ δέ τοι οὐ θνητή, ἀλλʼ ἀθάνατον κακόν ἐστι,</l><l n="119">δεινόν τʼ ἀργαλέον τε καὶ ἄγριον οὐδὲ μαχητόν·</l><l n="120">οὐδέ τις ἔστʼ ἀλκή· φυγέειν κάρτιστον ἀπʼ αὐτῆς.</l><l n="121">ἢν γὰρ δηθύνῃσθα κορυσσόμενος παρὰ πέτρῃ,</l><l n="122">δείδω, μή σʼ ἐξαῦτις ἐφορμηθεῖσα κίχῃσι</l><l n="123">τόσσῃσιν κεφαλῇσι, τόσους δʼ ἐκ φῶτας ἕληται.</l><l n="124">ἀλλὰ μάλα σφοδρῶς ἐλάαν, βωστρεῖν δὲ <persName xml:id="recogito-56182184-df44-4306-93b5-b6b0be879f1d" ana="#Crataeis">Κράταιιν</persName>,</l><l n="125">μητέρα τῆς <persName xml:id="recogito-a3d0cca6-8256-44f1-ada4-871d4de0067e" ana="#Scylla">Σκύλλης</persName>, ἥ μιν τέκε πῆμα βροτοῖσιν·</l><l n="126">ἥ μιν ἔπειτʼ ἀποπαύσει ἐς ὕστερον ὁρμηθῆναι.</l><l n="127"><milestone unit="para" ed="P"/><placeName xml:id="recogito-6f4f63bc-bac6-4150-9fa0-dbd711043fd0" ref="http://pleiades.stoa.org/places/462492" cert="high">Θρινακίην</placeName> δʼ ἐς νῆσον ἀφίξεαι· ἔνθα δὲ
                     πολλαὶ</l><l n="128">βόσκοντʼ <persName xml:id="recogito-371fd173-edf8-40a3-bfa4-3ac70843cb63" ana="#Helios">Ἠελίοιο</persName> βόες καὶ ἴφια μῆλα,</l><l n="129">ἑπτὰ βοῶν ἀγέλαι, τόσα δʼ οἰῶν πώεα καλά,</l><l n="130">πεντήκοντα δʼ ἕκαστα. γόνος δʼ οὐ γίγνεται αὐτῶν,</l><l n="131">οὐδέ ποτε φθινύθουσι. θεαὶ δʼ ἐπιποιμένες εἰσίν,</l><l n="132">νύμφαι ἐυπλόκαμοι, Φαέθουσά τε <persName xml:id="recogito-42f1c7ed-5d79-46be-8f49-e6709b0bde9e" ana="#Lampetia">Λαμπετίη</persName> τε,</l><l n="133">ἃς τέκεν <persName xml:id="recogito-48dc61b1-0c31-48a6-bb11-ff949b50ace7" ana="#Hyperion #Helios">Ἠελίῳ Ὑπερίονι</persName> δῖα Νέαιρα.</l><l n="134">τὰς μὲν ἄρα θρέψασα τεκοῦσά τε πότνια μήτηρ</l><l n="135"><placeName xml:id="recogito-98406f83-d905-47bf-9ca3-71480b94df06" ref="http://pleiades.stoa.org/places/462492" cert="high">Θρινακίην</placeName> ἐς νῆσον ἀπῴκισε τηλόθι ναίειν,</l><l n="136">μῆλα φυλασσέμεναι πατρώια καὶ ἕλικας βοῦς.</l><l n="137">τὰς εἰ μέν κʼ ἀσινέας ἐάᾳς νόστου τε μέδηαι,</l><l n="138">ἦ τʼ ἂν ἔτʼ εἰς <placeName xml:id="recogito-fa2eca3d-97e8-477f-8d2a-4a6f93acee69" ref="http://pleiades.stoa.org/places/530906" cert="high">Ἰθάκην</placeName> κακά περ πάσχοντες ἵκοισθε·</l><l n="139">εἰ δέ κε σίνηαι, τότε τοι τεκμαίρομʼ ὄλεθρον,</l><l n="140">νηί τε καὶ ἑτάροις· αὐτὸς δʼ εἴ πέρ κεν ἀλύξῃς,</l><l n="141">ὀψὲ κακῶς νεῖαι, ὀλέσας ἄπο πάντας ἑταίρους.</l></q><l n="142"><milestone unit="para" ed="P"/>ὣς ἔφατʼ, αὐτίκα δὲ χρυσόθρονος ἤλυθεν <persName xml:id="recogito-c0d713c5-2194-4c33-a718-27d721b21137" ana="#Eos">Ἠώς</persName>.</l><l n="143">ἡ μὲν ἔπειτʼ ἀνὰ νῆσον ἀπέστιχε δῖα θεάων·</l><l n="144">αὐτὰρ ἐγὼν ἐπὶ νῆα κιὼν ὤτρυνον ἑταίρους</l><l n="145">αὐτούς τʼ ἀμβαίνειν ἀνά τε πρυμνήσια λῦσαι·</l><l n="146">οἱ δʼ αἶψʼ εἴσβαινον καὶ ἐπὶ κληῖσι καθῖζον.</l><l n="147">ἑξῆς δʼ ἑζόμενοι πολιὴν ἅλα τύπτον ἐρετμοῖς.</l><l n="148">ἡμῖν δʼ αὖ κατόπισθε νεὸς κυανοπρῴροιο</l><l n="149">ἴκμενον οὖρον ἵει πλησίστιον, ἐσθλὸν ἑταῖρον,</l><l n="150"><persName xml:id="recogito-76906be7-f950-472f-8a3c-65a41a9dd291" ana="#Circe">Κίρκη</persName> ἐυπλόκαμος, δεινὴ θεὸς αὐδήεσσα.</l><l n="151">αὐτίκα δʼ ὅπλα ἕκαστα πονησάμενοι κατὰ νῆα</l><l n="152">ἥμεθα· τὴν δʼ ἄνεμός τε κυβερνήτης τʼ ἴθυνε.</l><milestone unit="card" n="153" ed="p"/><l n="153"><milestone unit="para" ed="P"/>δὴ τότʼ ἐγὼν ἑτάροισι μετηύδων ἀχνύμενος κῆρ·</l><q type="unspecified"><l n="154">ὦ φίλοι, οὐ γὰρ χρὴ ἕνα ἴδμεναι οὐδὲ δύʼ οἴους</l><l n="155">θέσφαθʼ ἅ μοι <persName xml:id="recogito-b49f7f80-4f08-41bb-82be-88b9b7470865" ana="#Circe">Κίρκη</persName> μυθήσατο, δῖα θεάων·</l><l n="156">ἀλλʼ ἐρέω μὲν ἐγών, ἵνα εἰδότες ἤ κε θάνωμεν</l><l n="157">ἤ κεν ἀλευάμενοι θάνατον καὶ κῆρα φύγοιμεν.</l><l n="158"><persName xml:id="recogito-9e8f0ec1-7a41-43ce-9a80-94f187237cf8" ana="#Siren">Σειρήνων</persName> μὲν πρῶτον ἀνώγει θεσπεσιάων</l><l n="159">φθόγγον ἀλεύασθαι καὶ λειμῶνʼ ἀνθεμόεντα.</l><l n="160">οἶον ἔμʼ ἠνώγει ὄπʼ ἀκουέμεν· ἀλλά με δεσμῷ</l><l n="161">δήσατʼ ἐν ἀργαλέῳ, ὄφρʼ ἔμπεδον αὐτόθι μίμνω,</l><l n="162">ὀρθὸν ἐν ἱστοπέδῃ, ἐκ δʼ αὐτοῦ πείρατʼ ἀνήφθω.</l><l n="163">εἰ δέ κε λίσσωμαι ὑμέας λῦσαί τε κελεύω,</l><l n="164">ὑμεῖς δὲ πλεόνεσσι τότʼ ἐν δεσμοῖσι πιέζειν.</l></q><l n="165"><milestone unit="para" ed="P"/>ἦ τοι ἐγὼ τὰ ἕκαστα λέγων ἑτάροισι πίφαυσκον·</l><l n="166">τόφρα δὲ καρπαλίμως ἐξίκετο νηῦς ἐυεργὴς</l><l n="167">νῆσον <persName xml:id="recogito-84e9018e-0789-4cac-a7a4-a14b05c81de3" ana="#Siren">Σειρήνοιιν</persName>· ἔπειγε γὰρ οὖρος ἀπήμων.</l><l n="168">αὐτίκʼ ἔπειτʼ ἄνεμος μὲν ἐπαύσατο ἠδὲ γαλήνη</l><l n="169">ἔπλετο νηνεμίη, κοίμησε δὲ κύματα δαίμων.</l><l n="170">ἀνστάντες δʼ ἕταροι νεὸς ἱστία μηρύσαντο</l><l n="171">καὶ τὰ μὲν ἐν νηὶ γλαφυρῇ θέσαν, οἱ δʼ ἐπʼ ἐρετμὰ</l><l n="172">ἑζόμενοι λεύκαινον ὕδωρ ξεστῇς ἐλάτῃσιν.</l><l n="173">αὐτὰρ ἐγὼ κηροῖο μέγαν τροχὸν ὀξέι χαλκῷ</l><l n="174">τυτθὰ διατμήξας χερσὶ στιβαρῇσι πίεζον·</l><l n="175">αἶψα δʼ ἰαίνετο κηρός, ἐπεὶ κέλετο μεγάλη ἲς</l><l n="176"><persName xml:id="recogito-0ba08a0d-61e7-43ec-a9b9-7245adbdb538" ana="#Helios">Ἠελίου</persName> τʼ αὐγὴ <persName xml:id="recogito-29f98db6-a5d6-4f60-8c8c-7d495abf05d9" ana="#Hyperion">Ὑπεριονίδαο</persName> ἄνακτος·</l><l n="177">ἑξείης δʼ ἑτάροισιν ἐπʼ οὔατα πᾶσιν ἄλειψα.</l><l n="178">οἱ δʼ ἐν νηί μʼ ἔδησαν ὁμοῦ χεῖράς τε πόδας τε</l><l n="179">ὀρθὸν ἐν ἱστοπέδῃ, ἐκ δʼ αὐτοῦ πείρατʼ ἀνῆπτον·</l><l n="180">αὐτοὶ δʼ ἑζόμενοι πολιὴν ἅλα τύπτον ἐρετμοῖς.</l><l n="181">ἀλλʼ ὅτε τόσσον ἀπῆμεν ὅσον τε γέγωνε βοήσας,</l><l n="182">ῥίμφα διώκοντες, τὰς δʼ οὐ λάθεν ὠκύαλος νηῦς</l><l n="183">ἐγγύθεν ὀρνυμένη, λιγυρὴν δʼ ἔντυνον ἀοιδήν·</l><q type="unspecified"><l n="184"><milestone unit="para" ed="P"/>δεῦρʼ ἄγʼ ἰών, πολύαινʼ <persName xml:id="recogito-3e5f2667-f962-4a1e-bbd6-9ddd2c2b09e5" ana="#Odysseus">Ὀδυσεῦ</persName>, μέγα κῦδος
                     <placeName xml:id="recogito-2ee02cb0-ae55-4d5b-9b6a-38659dda7b1d" ref="http://pleiades.stoa.org/places/570028" cert="high">Ἀχαιῶν</placeName>,</l><l n="185">νῆα κατάστησον, ἵνα νωιτέρην ὄπ ἀκούσῃς.</l><l n="186">οὐ γάρ πώ τις τῇδε παρήλασε νηὶ μελαίνῃ,</l><l n="187">πρίν γʼ ἡμέων μελίγηρυν ἀπὸ στομάτων ὄπʼ ἀκοῦσαι,</l><l n="188">ἀλλʼ ὅ γε τερψάμενος νεῖται καὶ πλείονα εἰδώς.</l><l n="189">ἴδμεν γάρ τοι πάνθʼ ὅσʼ ἐνὶ <placeName xml:id="recogito-33c1123a-3d96-49d0-959c-d9b6505d8118" ref="http://pleiades.stoa.org/places/550595" cert="high">Τροίῃ</placeName> εὐρείῃ</l><l n="190"><placeName xml:id="recogito-afdd3562-c4e3-4bfb-9b93-cd0f0275f937" ref="http://pleiades.stoa.org/places/570106" cert="high">Ἀργεῖοι</placeName> <placeName xml:id="recogito-11d92070-5084-442f-b4aa-eda15c4113c2" ref="http://pleiades.stoa.org/places/550595" cert="high">Τρῶές</placeName> τε θεῶν ἰότητι μόγησαν,</l><l n="191">ἴδμεν δʼ, ὅσσα γένηται ἐπὶ χθονὶ πουλυβοτείρῃ.</l></q><milestone unit="card" n="192" ed="p"/><l n="192"><milestone unit="para" ed="P"/>ὣς φάσαν ἱεῖσαι ὄπα κάλλιμον· αὐτὰρ ἐμὸν κῆρ</l><l n="193">ἤθελʼ ἀκουέμεναι, λῦσαί τʼ ἐκέλευον ἑταίρους</l><l n="194">ὀφρύσι νευστάζων· οἱ δὲ προπεσόντες ἔρεσσον.</l><l n="195">αὐτίκα δʼ ἀνστάντες Περιμήδης <persName xml:id="recogito-e1eef765-291d-47eb-ad90-30e49aff5d6a" ana="#Eurylochus">Εὐρύλοχός</persName> τε</l><l n="196">πλείοσί μʼ ἐν δεσμοῖσι δέον μᾶλλόν τε πίεζον.</l><l n="197">αὐτὰρ ἐπεὶ δὴ τάς γε παρήλασαν, οὐδʼ ἔτʼ ἔπειτα</l><l n="198">φθογγῆς <persName xml:id="recogito-034aed22-8efc-48f7-824e-010eb0c77d84" ana="#Siren">Σειρήνων</persName> ἠκούομεν οὐδέ τʼ ἀοιδῆς,</l><l n="199">αἶψʼ ἀπὸ κηρὸν ἕλοντο ἐμοὶ ἐρίηρες ἑταῖροι,</l><l n="200">ὅν σφιν ἐπʼ ὠσὶν ἄλειψʼ, ἐμέ τʼ ἐκ δεσμῶν ἀνέλυσαν.</l><l n="201"><milestone unit="para" ed="P"/>ἀλλʼ ὅτε δὴ τὴν νῆσον ἐλείπομεν, αὐτίκʼ ἔπειτα</l><l n="202">καπνὸν καὶ μέγα κῦμα ἴδον καὶ δοῦπον ἄκουσα.</l><l n="203">τῶν δʼ ἄρα δεισάντων ἐκ χειρῶν ἔπτατʼ ἐρετμά,</l><l n="204">βόμβησαν δʼ ἄρα πάντα κατὰ ῥόον· ἔσχετο δʼ αὐτοῦ</l><l n="205">νηῦς, ἐπεὶ οὐκέτʼ ἐρετμὰ προήκεα χερσὶν ἔπειγον.</l><l n="206">αὐτὰρ ἐγὼ διὰ νηὸς ἰὼν ὤτρυνον ἑταίρους</l><l n="207">μειλιχίοις ἐπέεσσι παρασταδὸν ἄνδρα ἕκαστον·</l><q type="unspecified"><l n="208"><milestone unit="para" ed="P"/> ὦ φίλοι, οὐ γάρ πώ τι κακῶν ἀδαήμονές
                     εἰμεν·</l><l n="209">οὐ μὲν δὴ τόδε μεῖζον ἕπει κακόν, ἢ ὅτε <persName xml:id="recogito-fbe6613c-3b77-481d-a927-86f772cb9556" ana="#Cyclopes">Κύκλωψ</persName></l><l n="210">εἴλει ἐνὶ σπῆι γλαφυρῷ κρατερῆφι βίηφιν·</l><l n="211">ἀλλὰ καὶ ἔνθεν ἐμῇ ἀρετῇ, βουλῇ τε νόῳ τε,</l><l n="212">ἐκφύγομεν, καί που τῶνδε μνήσεσθαι ὀίω.</l><l n="213">νῦν δʼ ἄγεθʼ, ὡς ἂν ἐγὼ εἴπω, πειθώμεθα πάντες.</l><l n="214">ὑμεῖς μὲν κώπῃσιν ἁλὸς ῥηγμῖνα βαθεῖαν</l><l n="215">τύπτετε κληίδεσσιν ἐφήμενοι, αἴ κέ ποθι <persName xml:id="recogito-9c7589f7-39db-4da8-ade3-0ce9731994f2" ana="#Zeus">Ζεὺς</persName></l><l n="216">δώῃ τόνδε γʼ ὄλεθρον ὑπεκφυγέειν καὶ ἀλύξαι·</l><l n="217">σοὶ δέ, κυβερνῆθʼ, ὧδʼ ἐπιτέλλομαι· ἀλλʼ ἐνὶ θυμῷ</l><l n="218">βάλλευ, ἐπεὶ νηὸς γλαφυρῆς οἰήια νωμᾷς.</l><l n="219">τούτου μὲν καπνοῦ καὶ κύματος ἐκτὸς ἔεργε</l><l n="220">νῆα, σὺ δὲ σκοπέλου ἐπιμαίεο, μή σε λάθῃσι</l><l n="221">κεῖσʼ ἐξορμήσασα καὶ ἐς κακὸν ἄμμε βάλῃσθα.</l></q><l n="222"><milestone unit="para" ed="P"/>ὣς ἐφάμην, οἱ δʼ ὦκα ἐμοῖς ἐπέεσσι πίθοντο.</l><l n="223"><persName xml:id="recogito-3be78035-71d3-42e0-b5f9-d2986195b5e2" ana="#Scylla">Σκύλλην</persName> δʼ οὐκέτʼ ἐμυθεόμην, ἄπρηκτον ἀνίην,</l><l n="224">μή πώς μοι δείσαντες ἀπολλήξειαν ἑταῖροι</l><l n="225">εἰρεσίης, ἐντὸς δὲ πυκάζοιεν σφέας αὐτούς.</l><l n="226">καὶ τότε δὴ <persName xml:id="recogito-62bc4761-2545-4893-ae7e-3296a9d159bf" ana="#Circe">Κίρκης</persName> μὲν ἐφημοσύνης ἀλεγεινῆς</l><l n="227">λανθανόμην, ἐπεὶ οὔ τί μʼ ἀνώγει θωρήσσεσθαι·</l><l n="228">αὐτὰρ ἐγὼ καταδὺς κλυτὰ τεύχεα καὶ δύο δοῦρε</l><l n="229">μάκρʼ ἐν χερσὶν ἑλὼν εἰς ἴκρια νηὸς ἔβαινον</l><l n="230">πρῴρης· ἔνθεν γάρ μιν ἐδέγμην πρῶτα φανεῖσθαι</l><l n="231"><persName xml:id="recogito-ca45816e-cd94-467b-ac6e-3d38c1e77953" ana="#Scylla">Σκύλλην</persName> πετραίην, ἥ μοι φέρε πῆμʼ ἑτάροισιν.</l><l n="232">οὐδέ πῃ ἀθρῆσαι δυνάμην, ἔκαμον δέ μοι ὄσσε</l><l n="233">πάντῃ παπταίνοντι πρὸς ἠεροειδέα πέτρην.</l><milestone unit="card" n="234" ed="p"/><l n="234"><milestone unit="para" ed="P"/>ἡμεῖς μὲν στεινωπὸν ἀνεπλέομεν γοόωντες·</l><l n="235">ἔνθεν μὲν <persName xml:id="recogito-8f73cc06-6856-4abc-91ed-f1ef21b0dec5" ana="#Scylla">Σκύλλη</persName>, ἑτέρωθι δὲ δῖα <persName xml:id="recogito-873fdab5-67ab-47dc-93ef-8e74839567b1" ana="#Charybdis">Χάρυβδις</persName></l><l n="236">δεινὸν ἀνερροίβδησε θαλάσσης ἁλμυρὸν ὕδωρ.</l><l n="237">ἦ τοι ὅτʼ ἐξεμέσειε, λέβης ὣς ἐν πυρὶ πολλῷ</l><l n="238">πᾶσʼ ἀναμορμύρεσκε κυκωμένη, ὑψόσε δʼ ἄχνη</l><l n="239">ἄκροισι σκοπέλοισιν ἐπʼ ἀμφοτέροισιν ἔπιπτεν·</l><l n="240">ἀλλʼ ὅτʼ ἀναβρόξειε θαλάσσης ἁλμυρὸν ὕδωρ,</l><l n="241">πᾶσʼ ἔντοσθε φάνεσκε κυκωμένη, ἀμφὶ δὲ πέτρη</l><l n="242">δεινὸν ἐβεβρύχει, ὑπένερθε δὲ γαῖα φάνεσκε</l><l n="243">ψάμμῳ κυανέη· τοὺς δὲ χλωρὸν δέος ᾕρει.</l><l n="244">ἡμεῖς μὲν πρὸς τὴν ἴδομεν δείσαντες ὄλεθρον·</l><l n="245">τόφρα δέ μοι <persName xml:id="recogito-319a654e-2753-42de-b115-afaaa4543259" ana="#Scylla">Σκύλλη</persName> γλαφυρῆς ἐκ νηὸς ἑταίρους</l><l n="246">ἓξ ἕλεθʼ, οἳ χερσίν τε βίηφί τε φέρτατοι ἦσαν.</l><l n="247">σκεψάμενος δʼ ἐς νῆα θοὴν ἅμα καὶ μεθʼ ἑταίρους</l><l n="248">ἤδη τῶν ἐνόησα πόδας καὶ χεῖρας ὕπερθεν</l><l n="249">ὑψόσʼ ἀειρομένων· ἐμὲ δὲ φθέγγοντο καλεῦντες</l><l n="250">ἐξονομακλήδην, τότε γʼ ὕστατον, ἀχνύμενοι κῆρ.</l><l n="251">ὡς δʼ ὅτʼ ἐπὶ προβόλῳ ἁλιεὺς περιμήκεϊ ῥάβδῳ</l><l n="252">ἰχθύσι τοῖς ὀλίγοισι δόλον κατὰ εἴδατα βάλλων</l><l n="253">ἐς πόντον προΐησι βοὸς κέρας ἀγραύλοιο,</l><l n="254">ἀσπαίροντα δʼ ἔπειτα λαβὼν ἔρριψε θύραζε,</l><l n="255">ὣς οἵ γʼ ἀσπαίροντες ἀείροντο προτὶ πέτρας·</l><l n="256">αὐτοῦ δʼ εἰνὶ θύρῃσι κατήσθιε κεκληγῶτας</l><l n="257">χεῖρας ἐμοὶ ὀρέγοντας ἐν αἰνῇ δηιοτῆτι·</l><l n="258">οἴκτιστον δὴ κεῖνο ἐμοῖς ἴδον ὀφθαλμοῖσι</l><l n="259">πάντων, ὅσσʼ ἐμόγησα πόρους ἁλὸς ἐξερεείνων.</l><l n="260"><milestone unit="para" ed="P"/>αὐτὰρ ἐπεὶ πέτρας φύγομεν δεινήν τε <persName xml:id="recogito-9408510a-b7d2-43d9-ad7a-ccf70974ddb0" ana="#Charybdis">Χάρυβδιν</persName></l><l n="261"><persName xml:id="recogito-3339185c-5480-4137-ae31-7601523f0701" ana="#Scylla">Σκύλλην</persName> τʼ, αὐτίκʼ ἔπειτα θεοῦ ἐς ἀμύμονα νῆσον</l><l n="262">ἱκόμεθʼ· ἔνθα δʼ ἔσαν καλαὶ βόες εὐρυμέτωποι,</l><l n="263">πολλὰ δὲ ἴφια μῆλʼ <persName xml:id="recogito-466809f0-51a5-4546-819e-b5f7eb9f0747" ana="#Hyperion">Ὑπερίονος</persName> <persName xml:id="recogito-48e7ec96-c8a1-445b-b652-ad8b39060738" ana="#Helios">Ἠελίοιο</persName>.</l><l n="264">δὴ τότʼ ἐγὼν ἔτι πόντῳ ἐὼν ἐν νηὶ μελαίνῃ</l><l n="265">μυκηθμοῦ τʼ ἤκουσα βοῶν αὐλιζομενάων</l><l n="266">οἰῶν τε βληχήν· καί μοι ἔπος ἔμπεσε θυμῷ</l><l n="267">μάντηος ἀλαοῦ, <placeName xml:id="recogito-eb0d4d3c-e882-4c6b-aa95-a72e744a962d" ref="http://pleiades.stoa.org/places/541138" cert="high">Θηβαίου</placeName> <persName xml:id="recogito-3a1564ca-7247-4b9e-b9f1-8c910ab6c1de" ana="#Tiresias">Τειρεσίαο</persName>,</l><l n="268"><persName xml:id="recogito-2dcc3fab-4824-4070-9121-b28e16a6c750" ana="#Circe">Κίρκης</persName> τʼ <placeName xml:id="recogito-8538c999-c9dc-4a85-b4a6-f99f3fcda7a7" cert="unknown">Αἰαίης</placeName>, ἥ μοι μάλα πόλλʼ ἐπέτελλε</l><l n="269">νῆσον ἀλεύασθαι τερψιμβρότου <persName xml:id="recogito-b8233bf8-7023-4dc9-9664-76f89dd00f04" ana="#Helios">Ἠελίοιο</persName>.</l><l n="270">δὴ τότʼ ἐγὼν ἑτάροισι μετηύδων ἀχνύμενος κῆρ·</l><q type="unspecified"><l n="271"><milestone unit="para" ed="P"/>κέκλυτέ μευ μύθων κακά περ πάσχοντες
                     ἑταῖροι,</l><l n="272">ὄφρʼ ὑμῖν εἴπω μαντήια <persName xml:id="recogito-f3be7262-136f-4c9e-b3a3-3c1badb121d6" ana="#Tiresias">Τειρεσίαο</persName></l><l n="273"><persName xml:id="recogito-4a4628cd-f35d-44f3-9618-f1ed21d22738" ana="#Circe">Κίρκης</persName> τʼ <placeName xml:id="recogito-79138d46-c250-4e7a-9a71-aef4e0f6fc15" cert="unknown">Αἰαίης</placeName>, ἥ μοι μάλα πόλλʼ ἐπέτελλε</l><l n="274">νῆσον ἀλεύασθαι τερψιμβρότου <persName xml:id="recogito-88a383fc-5c68-450c-9867-8744a1e88909" ana="#Helios">Ἠελίοιο</persName>·</l><l n="275">ἔνθα γὰρ αἰνότατον κακὸν ἔμμεναι ἄμμιν ἔφασκεν.</l><l n="276">ἀλλὰ παρὲξ τὴν νῆσον ἐλαύνετε νῆα μέλαιναν.</l></q><milestone unit="card" n="277" ed="p"/><l n="277"><milestone unit="para" ed="P"/>ὣς ἐφάμην, τοῖσιν δὲ κατεκλάσθη φίλον ἦτορ.</l><l n="278">αὐτίκα δʼ <persName xml:id="recogito-f11be064-03d3-41a6-816b-f8d1f27a5e31" ana="#Eurylochus">Εὐρύλοχος</persName> στυγερῷ μʼ ἠμείβετο μύθῳ·</l><q type="unspecified"><l n="279"><milestone unit="para" ed="P"/>σχέτλιός εἰς, <persName xml:id="recogito-87e45651-ad01-44c7-903a-3b1e3d5063b2" ana="#Odysseus">Ὀδυσεῦ</persName>· περί τοι μένος, οὐδέ τι
                     γυῖα</l><l n="280">κάμνεις· ἦ ῥά νυ σοί γε σιδήρεα πάντα τέτυκται,</l><l n="281">ὅς ῥʼ ἑτάρους καμάτῳ ἁδηκότας ἠδὲ καὶ ὕπνῳ</l><l n="282">οὐκ ἐάᾳς γαίης ἐπιβήμεναι, ἔνθα κεν αὖτε</l><l n="283">νήσῳ ἐν ἀμφιρύτῃ λαρὸν τετυκοίμεθα δόρπον,</l><l n="284">ἀλλʼ αὔτως διὰ νύκτα θοὴν ἀλάλησθαι ἄνωγας</l><l n="285">νήσου ἀποπλαγχθέντας ἐν ἠεροειδέι πόντῳ.</l><l n="286">ἐκ νυκτῶν δʼ ἄνεμοι χαλεποί, δηλήματα νηῶν,</l><l n="287">γίγνονται· πῇ κέν τις ὑπεκφύγοι αἰπὺν ὄλεθρον,</l><l n="288">ἤν πως ἐξαπίνης ἔλθῃ ἀνέμοιο θύελλα,</l><l n="289">ἢ Νότου ἢ Ζεφύροιο δυσαέος, οἵ τε μάλιστα</l><l n="290">νῆα διαρραίουσι θεῶν ἀέκητι ἀνάκτων.</l><l n="291">ἀλλʼ ἦ τοι νῦν μὲν πειθώμεθα νυκτὶ μελαίνῃ</l><l n="292">δόρπον θʼ ὁπλισόμεσθα θοῇ παρὰ νηὶ μένοντες,</l><l n="293">ἠῶθεν δʼ ἀναβάντες ἐνήσομεν εὐρέι πόντῳ.</l></q><l n="294"><milestone unit="para" ed="P"/>ὣς ἔφατʼ <persName xml:id="recogito-6d231e9e-073d-4bcc-9fe7-809c0a07f9c8" ana="#Eurylochus">Εὐρύλοχος</persName>, ἐπὶ δʼ ᾔνεον ἄλλοι ἑταῖροι.</l><l n="295">καὶ τότε δὴ γίγνωσκον ὃ δὴ κακὰ μήδετο δαίμων,</l><l n="296">καί μιν φωνήσας ἔπεα πτερόεντα προσηύδων·</l><q type="unspecified"><l n="297"><milestone unit="para" ed="P"/><persName xml:id="recogito-06d00c72-e60b-46d5-a303-8c4ebda586ed" ana="#Eurylochus">Εὐρύλοχʼ</persName>, ἦ μάλα δή με βιάζετε μοῦνον ἐόντα.</l><l n="298">ἀλλʼ ἄγε νῦν μοι πάντες ὀμόσσατε καρτερὸν ὅρκον·</l><l n="299">εἴ κέ τινʼ ἠὲ βοῶν ἀγέλην ἢ πῶυ μέγʼ οἰῶν</l><l n="300">εὕρωμεν, μή πού τις ἀτασθαλίῃσι κακῇσιν</l><l n="301">ἢ βοῦν ἠέ τι μῆλον ἀποκτάνῃ· ἀλλὰ ἕκηλοι</l><l n="302">ἐσθίετε βρώμην, τὴν ἀθανάτη πόρε <persName xml:id="recogito-4d1a6e45-ce50-4f30-95b6-cd81c6827fc3" ana="#Circe">Κίρκη</persName>.</l></q><l n="303"><milestone unit="para" ed="P"/>ὣς ἐφάμην, οἱ δʼ αὐτίκʼ ἀπώμνυον, ὡς ἐκέλευον.</l><l n="304">αὐτὰρ ἐπεί ῥʼ ὄμοσάν τε τελεύτησάν τε τὸν ὅρκον,</l><l n="305">στήσαμεν ἐν λιμένι γλαφυρῷ ἐυεργέα νῆα</l><l n="306">ἄγχʼ ὕδατος γλυκεροῖο, καὶ ἐξαπέβησαν ἑταῖροι</l><l n="307">νηός, ἔπειτα δὲ δόρπον ἐπισταμένως τετύκοντο.</l><l n="308">αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l><l n="309">μνησάμενοι δὴ ἔπειτα φίλους ἔκλαιον ἑταίρους,</l><l n="310">οὓς ἔφαγε <persName xml:id="recogito-ea3cd14a-bca5-4559-be93-aa5348140afd" ana="#Scylla">Σκύλλη</persName> γλαφυρῆς ἐκ νηὸς ἑλοῦσα·</l><l n="311">κλαιόντεσσι δὲ τοῖσιν ἐπήλυθε νήδυμος ὕπνος.</l><l n="312">ἦμος δὲ τρίχα νυκτὸς ἔην, μετὰ δʼ ἄστρα βεβήκει,</l><l n="313">ὦρσεν ἔπι ζαῆν ἄνεμον νεφεληγερέτα <persName xml:id="recogito-e02c2fbb-ae68-4413-b592-714905417fa1" ana="#Zeus">Ζεὺς</persName></l><l n="314">λαίλαπι θεσπεσίῃ, σὺν δὲ νεφέεσσι κάλυψε</l><l n="315">γαῖαν ὁμοῦ καὶ πόντον· ὀρώρει δʼ οὐρανόθεν νύξ.</l><l n="316">ἦμος δʼ ἠριγένεια φάνη ῥοδοδάκτυλος <persName xml:id="recogito-630711d5-def7-4923-8b1a-b289c380b13f" ana="#Eos">Ἠώς</persName>,</l><l n="317">νῆα μὲν ὡρμίσαμεν κοῖλον σπέος εἰσερύσαντες.</l><l n="318">ἔνθα δʼ ἔσαν νυμφέων καλοὶ χοροὶ ἠδὲ θόωκοι·</l><l n="319">καὶ τότʼ ἐγὼν ἀγορὴν θέμενος μετὰ μῦθον ἔειπον·</l><q type="unspecified"><l n="320"><milestone unit="para" ed="P"/>ὦ φίλοι, ἐν γὰρ νηὶ θοῇ βρῶσίς τε πόσις τε</l><l n="321">ἔστιν, τῶν δὲ βοῶν ἀπεχώμεθα, μή τι πάθωμεν·</l><l n="322">δεινοῦ γὰρ θεοῦ αἵδε βόες καὶ ἴφια μῆλα,</l><l n="323"><persName xml:id="recogito-54df2c5f-659e-4703-bb9f-50795f4df8c2" ana="#Helios">Ἠελίου</persName>, ὃς πάντʼ ἐφορᾷ καὶ πάντʼ ἐπακούει.</l></q><l n="324"><milestone unit="para" ed="P"/>ὣς ἐφάμην, τοῖσιν δʼ ἐπεπείθετο θυμὸς ἀγήνωρ.</l><l n="325">μῆνα δὲ πάντʼ ἄλληκτος ἄη Νότος, οὐδέ τις ἄλλος</l><l n="326">γίγνετʼ ἔπειτʼ ἀνέμων εἰ μὴ Εὖρός τε Νότος τε.</l><milestone unit="card" n="327" ed="p"/><l n="327"><milestone unit="para" ed="P"/>οἱ δʼ ἧος μὲν σῖτον ἔχον καὶ οἶνον ἐρυθρόν,</l><l n="328">τόφρα βοῶν ἀπέχοντο λιλαιόμενοι βιότοιο.</l><l n="329">ἀλλʼ ὅτε δὴ νηὸς ἐξέφθιτο ἤια πάντα,</l><l n="330">καὶ δὴ ἄγρην ἐφέπεσκον ἀλητεύοντες ἀνάγκῃ,</l><l n="331">ἰχθῦς ὄρνιθάς τε, φίλας ὅ τι χεῖρας ἵκοιτο,</l><l n="332">γναμπτοῖς ἀγκίστροισιν, ἔτειρε δὲ γαστέρα λιμός·</l><l n="333">δὴ τότʼ ἐγὼν ἀνὰ νῆσον ἀπέστιχον, ὄφρα θεοῖσιν</l><l n="334">εὐξαίμην, εἴ τίς μοι ὁδὸν φήνειε νέεσθαι.</l><l n="335">ἀλλʼ ὅτε δὴ διὰ νήσου ἰὼν ἤλυξα ἑταίρους,</l><l n="336">χεῖρας νιψάμενος, ὅθʼ ἐπὶ σκέπας ἦν ἀνέμοιο,</l><l n="337">ἠρώμην πάντεσσι θεοῖς οἳ <placeName xml:id="recogito-eca0839a-13bc-4ac5-838f-de83f9dbf79e" ref="http://pleiades.stoa.org/places/491677" cert="high">Ὄλυμπον</placeName> ἔχουσιν·</l><l n="338">οἱ δʼ ἄρα μοι γλυκὺν ὕπνον ἐπὶ βλεφάροισιν ἔχευαν.</l><l n="339"><persName xml:id="recogito-7adc03ea-fc86-4132-a538-a93e6829aeea" ana="#Eurylochus">Εὐρύλοχος</persName> δʼ ἑτάροισι κακῆς ἐξήρχετο βουλῆς·</l><q type="unspecified"><l n="340"><milestone unit="para" ed="P"/>κέκλυτέ μευ μύθων κακά περ πάσχοντες
                     ἑταῖροι.</l><l n="341">πάντες μὲν στυγεροὶ θάνατοι δειλοῖσι βροτοῖσι,</l><l n="342">λιμῷ δʼ οἴκτιστον θανέειν καὶ πότμον ἐπισπεῖν.</l><l n="343">ἀλλʼ ἄγετʼ, <persName xml:id="recogito-5e1ecddb-288d-4f36-9c6b-b1d18a958b30" ana="#Helios">Ἠελίοιο</persName> βοῶν ἐλάσαντες ἀρίστας</l><l n="344">ῥέξομεν ἀθανάτοισι, τοὶ οὐρανὸν εὐρὺν ἔχουσιν.</l><l n="345">εἰ δέ κεν εἰς <placeName xml:id="recogito-0b0c8cc6-527d-4d93-a678-13471757ea93" ref="http://pleiades.stoa.org/places/530906" cert="high">Ἰθάκην</placeName> ἀφικοίμεθα, πατρίδα γαῖαν,</l><l n="346">αἶψά κεν <persName xml:id="recogito-272ef0f3-9455-4dc9-a208-ee63307d7006" ana="#Hyperion #Helios">Ἠελίῳ Ὑπερίονι</persName> πίονα νηὸν</l><l n="347">τεύξομεν, ἐν δέ κε θεῖμεν ἀγάλματα πολλὰ καὶ ἐσθλά.</l><l n="348">εἰ δὲ χολωσάμενός τι βοῶν ὀρθοκραιράων</l><l n="349">νῆʼ ἐθέλῃ ὀλέσαι, ἐπὶ δʼ ἕσπωνται θεοὶ ἄλλοι,</l><l n="350">βούλομʼ ἅπαξ πρὸς κῦμα χανὼν ἀπὸ θυμὸν ὀλέσσαι,</l><l n="351">ἢ δηθὰ στρεύγεσθαι ἐὼν ἐν νήσῳ ἐρήμῃ.</l></q><q type="unspecified"><l n="352"><milestone unit="para" ed="P"/>ὣς ἔφατʼ <persName xml:id="recogito-df3955cb-2979-49cd-af8f-274401acc858" ana="#Eurylochus">Εὐρύλοχος</persName>, ἐπὶ δʼ ᾔνεον ἄλλοι
                     ἑταῖροι.</l><l n="353">αὐτίκα δʼ <persName xml:id="recogito-43c539a9-521f-4e34-8c18-c8ad327151ad" ana="#Helios">Ἠελίοιο</persName> βοῶν ἐλάσαντες ἀρίστας</l><l n="354">ἐγγύθεν, οὐ γὰρ τῆλε νεὸς κυανοπρῴροιο</l><l n="355">βοσκέσκονθʼ ἕλικες καλαὶ βόες εὐρυμέτωποι·</l><l n="356">τὰς δὲ περίστησάν τε καὶ εὐχετόωντο θεοῖσιν,</l><l n="357">φύλλα δρεψάμενοι τέρενα δρυὸς ὑψικόμοιο·</l><l n="358">οὐ γὰρ ἔχον κρῖ λευκὸν ἐυσσέλμου ἐπὶ νηός.</l><l n="359">αὐτὰρ ἐπεί ῥʼ εὔξαντο καὶ ἔσφαξαν καὶ ἔδειραν,</l><l n="360">μηρούς τʼ ἐξέταμον κατά τε κνίσῃ ἐκάλυψαν</l><l n="361">δίπτυχα ποιήσαντες, ἐπʼ αὐτῶν δʼ ὠμοθέτησαν.</l><l n="362">οὐδʼ εἶχον μέθυ λεῖψαι ἐπʼ αἰθομένοις ἱεροῖσιν,</l><l n="363">ἀλλʼ ὕδατι σπένδοντες ἐπώπτων ἔγκατα πάντα.</l><milestone unit="card" n="364" ed="p"/><l n="364">αὐτὰρ ἐπεὶ κατὰ μῆρʼ ἐκάη καὶ σπλάγχνα πάσαντο,</l><l n="365">μίστυλλόν τʼ ἄρα τἆλλα καὶ ἀμφʼ ὀβελοῖσιν ἔπειραν.</l><l n="366">καὶ τότε μοι βλεφάρων ἐξέσσυτο νήδυμος ὕπνος,</l><l n="367">βῆν δʼ ἰέναι ἐπὶ νῆα θοὴν καὶ θῖνα θαλάσσης.</l><l n="368">ἀλλʼ ὅτε δὴ σχεδὸν ἦα κιὼν νεὸς ἀμφιελίσσης,</l><l n="369">καὶ τότε με κνίσης ἀμφήλυθεν ἡδὺς ἀυτμή.</l><l n="370">οἰμώξας δὲ θεοῖσι μέγʼ ἀθανάτοισι γεγώνευν·</l><q type="unspecified"><l n="371"><milestone unit="para" ed="P"/><persName xml:id="recogito-2d071e5b-d938-4a39-aa0b-1eba72de7cc8" ana="#Zeus">Ζεῦ</persName> πάτερ ἠδʼ ἄλλοι μάκαρες θεοὶ αἰὲν
                        ἐόντες,</l><l n="372">ἦ με μάλʼ εἰς ἄτην κοιμήσατε νηλέι ὕπνῳ.</l><l n="373">οἱ δʼ ἕταροι μέγα ἔργον ἐμητίσαντο μένοντες.</l></q><l n="374"><milestone unit="para" ed="P"/>ὠκέα δʼ <persName xml:id="recogito-41132939-ae6a-4040-895d-a0352cbd50a2" ana="#Hyperion #Helios">Ἠελίῳ Ὑπερίονι</persName> ἄγγελος ἦλθε</l><l n="375"><persName xml:id="recogito-4c77be8d-a198-4823-a035-9ab5d143db15" ana="#Lampetia">Λαμπετίη</persName> τανύπεπλος, ὅ οἱ βόας ἔκταμεν ἡμεῖς.</l><l n="376">αὐτίκα δʼ ἀθανάτοισι μετηύδα χωόμενος κῆρ·</l><q type="unspecified"><l n="377"><milestone unit="para" ed="P"/><persName xml:id="recogito-a7c7dd28-e115-43f0-ad55-632c71c5638e" ana="#Zeus">Ζεῦ</persName> πάτερ ἠδʼ ἄλλοι μάκαρες θεοὶ αἰὲν
                        ἐόντες,</l><l n="378">τῖσαι δὴ ἑτάρους <persName xml:id="recogito-2dc24bf5-a38c-49ea-9cc6-cc99ecadf9f9" ana="#Laertes">Λαερτιάδεω</persName> <persName xml:id="recogito-f6e94797-4174-42de-b58c-2b524756722e" ana="#Odysseus">Ὀδυσῆος</persName>,</l><l n="379">οἵ μευ βοῦς ἔκτειναν ὑπέρβιον, ᾗσιν ἐγώ γε</l><l n="380">χαίρεσκον μὲν ἰὼν εἰς οὐρανὸν ἀστερόεντα,</l><l n="381">ἠδʼ ὁπότʼ ἂψ ἐπὶ γαῖαν ἀπʼ οὐρανόθεν προτραποίμην.</l><l n="382">εἰ δέ μοι οὐ τίσουσι βοῶν ἐπιεικέʼ ἀμοιβήν,</l><l n="383">δύσομαι εἰς <persName xml:id="recogito-0a3f36fa-12a8-4667-9274-38b44859b271" ana="#Hades">Ἀίδαο</persName> καὶ ἐν νεκύεσσι φαείνω.</l></q><l n="384"><milestone unit="para" ed="P"/>τὸν δʼ ἀπαμειβόμενος προσέφη νεφεληγερέτα
                     <persName xml:id="recogito-acaac3fc-d987-42ab-a059-f874fdedd93a" ana="#Zeus">Ζεύς</persName>·</l><q type="unspecified"><l n="385"><persName xml:id="recogito-52ce0e23-37b8-4bd7-8000-ad3155eecd60" ana="#Helios">Ἠέλιʼ</persName>, ἦ τοι μὲν σὺ μετʼ ἀθανάτοισι φάεινε</l><l n="386">καὶ θνητοῖσι βροτοῖσιν ἐπὶ ζείδωρον ἄρουραν·</l><l n="387">τῶν δέ κʼ ἐγὼ τάχα νῆα θοὴν ἀργῆτι κεραυνῷ</l><l n="388">τυτθὰ βαλὼν κεάσαιμι μέσῳ ἐνὶ οἴνοπι πόντῳ.</l></q><l n="389"><milestone unit="para" ed="P"/>ταῦτα δʼ ἐγὼν ἤκουσα <persName xml:id="recogito-e2842212-2ff9-4052-b214-44532d44404c" ana="#Calypso">Καλυψοῦς</persName> ἠυκόμοιο·</l><l n="390">ἡ δʼ ἔφη <persName xml:id="recogito-dbc5ce61-6f36-461a-be7c-6e561d859ee3" ana="#Hermes">Ἑρμείαο</persName> διακτόρου αὐτὴ ἀκοῦσαι.</l><l n="391"><milestone unit="para" ed="P"/>αὐτὰρ ἐπεί ῥʼ ἐπὶ νῆα κατήλυθον ἠδὲ
                     θάλασσαν,</l><l n="392">νείκεον ἄλλοθεν ἄλλον ἐπισταδόν, οὐδέ τι μῆχος</l><l n="393">εὑρέμεναι δυνάμεσθα, βόες δʼ ἀποτέθνασαν ἤδη.</l><l n="394">τοῖσιν δʼ αὐτίκʼ ἔπειτα θεοὶ τέραα προύφαινον·</l><l n="395">εἷρπον μὲν ῥινοί, κρέα δʼ ἀμφʼ ὀβελοῖσι μεμύκει,</l><l n="396">ὀπταλέα τε καὶ ὠμά, βοῶν δʼ ὣς γίγνετο φωνή.</l><milestone unit="card" n="397" ed="p"/><l n="397"><milestone unit="para" ed="P"/>ἑξῆμαρ μὲν ἔπειτα ἐμοὶ ἐρίηρες ἑταῖροι</l><l n="398">δαίνυντʼ <persName xml:id="recogito-5a701dc6-a8b4-4428-a117-6b7e35a93937" ana="#Helios">Ἠελίοιο</persName> βοῶν ἐλάσαντες ἀρίστας·</l><l n="399">ἀλλʼ ὅτε δὴ ἕβδομον ἦμαρ ἐπὶ <persName xml:id="recogito-8b03b4cc-897b-44d8-b9f9-2602b8783b09" ana="#Zeus">Ζεὺς</persName> θῆκε <persName xml:id="recogito-09a16135-f47d-4526-8187-be31ad204314" ana="#Cronus">Κρονίων</persName>,</l><l n="400">καὶ τότʼ ἔπειτʼ ἄνεμος μὲν ἐπαύσατο λαίλαπι θύων,</l><l n="401">ἡμεῖς δʼ αἶψʼ ἀναβάντες ἐνήκαμεν εὐρέι πόντῳ,</l><l n="402">ἱστὸν στησάμενοι ἀνά θʼ ἱστία λεύκʼ ἐρύσαντες.</l><l n="403"><milestone unit="para" ed="P"/>ἀλλʼ ὅτε δὴ τὴν νῆσον ἐλείπομεν, οὐδέ τις
                     ἄλλη</l><l n="404">φαίνετο γαιάων, ἀλλʼ οὐρανὸς ἠδὲ θάλασσα,</l><l n="405">δὴ τότε κυανέην νεφέλην ἔστησε <persName xml:id="recogito-895cd673-17dd-47c4-9cac-4a277b45931c" ana="#Cronus">Κρονίων</persName></l><l n="406">νηὸς ὕπερ γλαφυρῆς, ἤχλυσε δὲ πόντος ὑπʼ αὐτῆς.</l><l n="407">ἡ δʼ ἔθει οὐ μάλα πολλὸν ἐπὶ χρόνον· αἶψα γὰρ ἦλθε</l><l n="408">κεκληγὼς Ζέφυρος μεγάλῃ σὺν λαίλαπι θύων,</l><l n="409">ἱστοῦ δὲ προτόνους ἔρρηξʼ ἀνέμοιο θύελλα</l><l n="410">ἀμφοτέρους· ἱστὸς δʼ ὀπίσω πέσεν, ὅπλα τε πάντα</l><l n="411">εἰς ἄντλον κατέχυνθʼ. ὁ δʼ ἄρα πρυμνῇ ἐνὶ νηὶ</l><l n="412">πλῆξε κυβερνήτεω κεφαλήν, σὺν δʼ ὀστέʼ ἄραξε</l><l n="413">πάντʼ ἄμυδις κεφαλῆς· ὁ δʼ ἄρʼ ἀρνευτῆρι ἐοικὼς</l><l n="414">κάππεσʼ ἀπʼ ἰκριόφιν, λίπε δʼ ὀστέα θυμὸς ἀγήνωρ.</l><l n="415"><persName xml:id="recogito-2be92d2d-31dd-4708-a2b1-c6a8dc0d74d0" ana="#Zeus">Ζεὺς</persName> δʼ ἄμυδις βρόντησε καὶ ἔμβαλε νηὶ κεραυνόν·</l><l n="416">ἡ δʼ ἐλελίχθη πᾶσα <persName xml:id="recogito-1b1512a6-67d5-49e9-8302-ebefa2b5bda4" ana="#Zeus">Διὸς</persName> πληγεῖσα κεραυνῷ,</l><l n="417">ἐν δὲ θεείου πλῆτο, πέσον δʼ ἐκ νηὸς ἑταῖροι.</l><l n="418">οἱ δὲ κορώνῃσιν ἴκελοι περὶ νῆα μέλαιναν</l><l n="419">κύμασιν ἐμφορέοντο, θεὸς δʼ ἀποαίνυτο νόστον.</l><l n="420">αὐτὰρ ἐγὼ διὰ νηὸς ἐφοίτων, ὄφρʼ ἀπὸ τοίχους</l><l n="421">λῦσε κλύδων τρόπιος, τὴν δὲ ψιλὴν φέρε κῦμα,</l><l n="422">ἐκ δέ οἱ ἱστὸν ἄραξε ποτὶ τρόπιν. αὐτὰρ ἐπʼ αὐτῷ</l><l n="423">ἐπίτονος βέβλητο, βοὸς ῥινοῖο τετευχώς·</l><l n="424">τῷ ῥʼ ἄμφω συνέεργον, ὁμοῦ τρόπιν ἠδὲ καὶ ἱστόν,</l><l n="425">ἑζόμενος δʼ ἐπὶ τοῖς φερόμην ὀλοοῖς ἀνέμοισιν.</l><milestone unit="card" n="426" ed="p"/><l n="426"><milestone unit="para" ed="P"/>ἔνθʼ ἦ τοι Ζέφυρος μὲν ἐπαύσατο λαίλαπι
                     θύων,</l><l n="427">ἦλθε δʼ ἐπὶ Νότος ὦκα, φέρων ἐμῷ ἄλγεα θυμῷ,</l><l n="428">ὄφρʼ ἔτι τὴν ὀλοὴν ἀναμετρήσαιμι <persName xml:id="recogito-702fce78-491b-47a9-bf05-49de2c79f177" ana="#Charybdis">Χάρυβδιν</persName>.</l><l n="429">παννύχιος φερόμην, ἅμα δʼ ἠελίῳ ἀνιόντι</l><l n="430">ἦλθον ἐπὶ <persName xml:id="recogito-dde9a9d9-bd5d-45d8-af11-5158362a4407" ana="#Scylla">Σκύλλης</persName> σκόπελον δεινήν τε <persName xml:id="recogito-67436f51-92a7-406d-9c6a-b8a692cea757" ana="#Charybdis">Χάρυβδιν</persName>.</l><l n="431">ἡ μὲν ἀνερροίβδησε θαλάσσης ἁλμυρὸν ὕδωρ·</l><l n="432">αὐτὰρ ἐγὼ ποτὶ μακρὸν ἐρινεὸν ὑψόσʼ ἀερθείς,</l><l n="433">τῷ προσφὺς ἐχόμην ὡς νυκτερίς. οὐδέ πῃ εἶχον</l><l n="434">οὔτε στηρίξαι ποσὶν ἔμπεδον οὔτʼ ἐπιβῆναι·</l><l n="435">ῥίζαι γὰρ ἑκὰς εἶχον, ἀπήωροι δʼ ἔσαν ὄζοι,</l><l n="436">μακροί τε μεγάλοι τε, κατεσκίαον δὲ <persName xml:id="recogito-a8ad30d4-ab00-4c31-94ef-658323f321af" ana="#Charybdis">Χάρυβδιν</persName>.</l><l n="437">νωλεμέως δʼ ἐχόμην, ὄφρʼ ἐξεμέσειεν ὀπίσσω</l><l n="438">ἱστὸν καὶ τρόπιν αὖτις· ἐελδομένῳ δέ μοι ἦλθον</l><l n="439">ὄψʼ· ἦμος δʼ ἐπὶ δόρπον ἀνὴρ ἀγορῆθεν ἀνέστη</l><l n="440">κρίνων νείκεα πολλὰ δικαζομένων αἰζηῶν,</l><l n="441">τῆμος δὴ τά γε δοῦρα <persName xml:id="recogito-da17dd03-e465-4e71-b04e-30eb92d94675" ana="#Charybdis">Χαρύβδιος</persName> ἐξεφαάνθη.</l><l n="442">ἧκα δʼ ἐγὼ καθύπερθε πόδας καὶ χεῖρε φέρεσθαι,</l><l n="443">μέσσῳ δʼ ἐνδούπησα παρὲξ περιμήκεα δοῦρα,</l><l n="444">ἑζόμενος δʼ ἐπὶ τοῖσι διήρεσα χερσὶν ἐμῇσι.</l><l n="445"><persName xml:id="recogito-b962b605-4d49-4c80-a488-a2e410d59dae" ana="#Scylla">Σκύλλην</persName> δʼ οὐκέτʼ ἔασε πατὴρ ἀνδρῶν τε θεῶν τε</l><l n="446">εἰσιδέειν· οὐ γάρ κεν ὑπέκφυγον αἰπὺν ὄλεθρον.</l><l n="447"><milestone unit="para" ed="P"/>ἔνθεν δʼ ἐννῆμαρ φερόμην, δεκάτῃ δέ με νυκτὶ</l><l n="448">νῆσον ἐς <placeName xml:id="recogito-4f1d34df-f2f2-4468-a193-7f0e819854d9" ref="http://pleiades.stoa.org/places/465964" cert="high">Ὠγυγίην</placeName> πέλασαν θεοί, ἔνθα <persName xml:id="recogito-7f1468f0-9312-4c73-9e3c-e865e4dcaf03" ana="#Calypso">Καλυψὼ</persName></l><l n="449">ναίει ἐυπλόκαμος, δεινὴ θεὸς αὐδήεσσα,</l><l n="450">ἥ μʼ ἐφίλει τʼ ἐκόμει τε. τί τοι τάδε μυθολογεύω;</l><l n="451">ἤδη γάρ τοι χθιζὸς ἐμυθεόμην ἐνὶ οἴκῳ</l><l n="452">σοί τε καὶ ἰφθίμῃ ἀλόχῳ· ἐχθρὸν δέ μοί ἐστιν</l><l n="453">αὖτις ἀριζήλως εἰρημένα μυθολογεύειν.</l></q></div></div></body></text></TEI>