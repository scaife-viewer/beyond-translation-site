<TEI py:pytype="TREE" xmlns:py="http://codespeak.net/lxml/objectify/pytype" xmlns="http://www.tei-c.org/ns/1.0"><teiHeader><profileDesc><settingDesc><listPlace>
          <place xml:id="http://pleiades.stoa.org/places/570028">
              <placeName>Achaea/Achaia (region)</placeName>
            </place><place xml:id="http://pleiades.stoa.org/places/570479">
              <placeName>Messene</placeName>
            </place><place xml:id="http://pleiades.stoa.org/places/570640">
              <placeName>Pylos/Koryphasion</placeName>
            </place><place xml:id="http://pleiades.stoa.org/places/570220">
              <placeName>Elis</placeName>
            </place><place xml:id="http://pleiades.stoa.org/places/530906">
              <placeName>Ithaca Ins.</placeName>
            </place><place xml:id="http://pleiades.stoa.org/places/570491">
              <placeName>Mycenae</placeName>
            </place><place xml:id="http://pleiades.stoa.org/places/570106">
              <placeName>Argos</placeName>
            </place><place xml:id="http://pleiades.stoa.org/places/570406">
              <placeName>Lacedaemon/Laconia</placeName>
            </place><place xml:id="http://pleiades.stoa.org/places/570414">
              <placeName>Lapithos M.</placeName>
            </place><place xml:id="http://pleiades.stoa.org/places/541012">
              <placeName>Parnassus M.</placeName>
            </place>
        </listPlace></settingDesc></profileDesc><encodingDesc><classDecl><taxonomy>
          <category xml:id="Apollo">
              <catDesc>Apollo</catDesc>
            </category><category xml:id="Eurymachus">
              <catDesc>Eurymachus</catDesc>
            </category><category xml:id="Telemachus">
              <catDesc>Telemachus</catDesc>
            </category><category xml:id="Philoetius">
              <catDesc>Philoetius</catDesc>
            </category><category xml:id="Icarius">
              <catDesc>Icarius</catDesc>
            </category><category xml:id="Eurytion">
              <catDesc>Eurytion</catDesc>
            </category><category xml:id="Laertes">
              <catDesc>Laertes</catDesc>
            </category><category xml:id="Athena">
              <catDesc>Athena</catDesc>
            </category><category xml:id="Polybus">
              <catDesc>Polybus</catDesc>
            </category><category xml:id="Eumaeus">
              <catDesc>Eumaeus</catDesc>
            </category><category xml:id="Melanthius">
              <catDesc>Melanthius</catDesc>
            </category><category xml:id="Echetus">
              <catDesc>Echetus</catDesc>
            </category><category xml:id="Eupeithes">
              <catDesc>Eupeithes</catDesc>
            </category><category xml:id="Leodes">
              <catDesc>Leodes</catDesc>
            </category><category xml:id="Iphitus">
              <catDesc>Iphitus</catDesc>
            </category><category xml:id="Penelope">
              <catDesc>Penelope</catDesc>
            </category><category xml:id="Antinous">
              <catDesc>Antinous</catDesc>
            </category><category xml:id="Odysseus">
              <catDesc>Odysseus</catDesc>
            </category><category xml:id="Orsilochus">
              <catDesc>Orsilochus</catDesc>
            </category><category xml:id="Cronus">
              <catDesc>Cronus</catDesc>
            </category><category xml:id="Heracles">
              <catDesc>Heracles</catDesc>
            </category><category xml:id="Eurycleia">
              <catDesc>Eurycleia</catDesc>
            </category><category xml:id="Zeus">
              <catDesc>Zeus</catDesc>
            </category><category xml:id="Autolycus">
              <catDesc>Autolycus</catDesc>
            </category><category xml:id="Eurytus">
              <catDesc>Eurytus</catDesc>
            </category>
        </taxonomy></classDecl></encodingDesc></teiHeader><text><body><div xml:lang="grc" type="edition" n="urn:cts:greekLit:tlg0012.tlg002.perseus-grc2"><div type="textpart" subtype="book" n="21"><milestone unit="card" n="1" ed="p"/><l n="1">τῇ δʼ ἄρʼ ἐπὶ φρεσὶ θῆκε θεὰ γλαυκῶπις <persName xml:id="recogito-0bbc8b47-bc9e-4df5-947a-2621103f0070" ana="#Athena">Ἀθήνη</persName>,</l><l n="2">κούρῃ <persName xml:id="recogito-ca6c457a-ad56-4040-a1c4-ff6f33fdb818" ana="#Icarius">Ἰκαρίοιο</persName>, περίφρονι <persName xml:id="recogito-1182d219-b666-4b2c-b352-2d38f148956e" ana="#Penelope">Πηνελοπείῃ</persName>,</l><l n="3">τόξον μνηστήρεσσι θέμεν πολιόν τε σίδηρον</l><l n="4">ἐν μεγάροις <persName xml:id="recogito-c3d4c69a-771f-49f4-95af-4031246db038" ana="#Odysseus">Ὀδυσῆος</persName>, ἀέθλια καὶ φόνου ἀρχήν.</l><l n="5">κλίμακα δʼ ὑψηλὴν προσεβήσετο οἷο δόμοιο,</l><l n="6">εἵλετο δὲ κληῗδʼ εὐκαμπέα χειρὶ παχείῃ</l><l n="7">καλὴν χαλκείην· κώπη δʼ ἐλέφαντος ἐπῆεν.</l><l n="8">βῆ δʼ ἴμεναι θάλαμόνδε σὺν ἀμφιπόλοισι γυναιξὶν</l><l n="9">ἔσχατον· ἔνθα δέ οἱ κειμήλια κεῖτο ἄνακτος,</l><l n="10">χαλκός τε χρυσός τε πολύκμητός τε σίδηρος.</l><l n="11">ἔνθα δὲ τόξον κεῖτο παλίντονον ἠδὲ φαρέτρη</l><l n="12">ἰοδόκος, πολλοὶ δʼ ἔνεσαν στονόεντες ὀϊστοί,</l><l n="13">δῶρα τά οἱ ξεῖνος <placeName xml:id="recogito-273a10c2-b1a3-4506-9667-8adfceb19952" ref="http://pleiades.stoa.org/places/570406" cert="high">Λακεδαίμονι</placeName> δῶκε τυχήσας</l><l n="14"><persName xml:id="recogito-24fb3cb8-7408-4e11-b7de-6a4480d4311b" ana="#Iphitus">Ἴφιτος</persName> <persName xml:id="recogito-f1fb5bc4-d68b-4429-abfd-0ddf891c69d6" ana="#Eurytus">Εὐρυτίδης</persName>, ἐπιείκελος ἀθανάτοισι.</l><l n="15">τὼ δʼ ἐν <placeName xml:id="recogito-6cdbafe7-95d1-4bfa-88b5-37a4c886f262" ref="http://pleiades.stoa.org/places/570479" cert="high">Μεσσήνῃ</placeName> ξυμβλήτην ἀλλήλοιϊν</l><l n="16">οἴκῳ ἐν <persName xml:id="recogito-5c8dd841-ac5c-4eda-a408-7e36097ffd26" ana="#Orsilochus">Ὀρτιλόχοιο</persName> δαΐφρονος. ἦ τοι <persName xml:id="recogito-2fa2c399-b72c-45af-8629-59b66e5d3a03" ana="#Odysseus">Ὀδυσσεὺς</persName></l><l n="17">ἦλθε μετὰ χρεῖος, τό ῥά οἱ πᾶς δῆμος ὄφελλε·</l><l n="18">μῆλα γὰρ ἐξ <placeName xml:id="recogito-33cd9431-48ac-4fb5-b787-105ee9a338fe" ref="http://pleiades.stoa.org/places/530906" cert="high">Ἰθάκης</placeName> <placeName xml:id="recogito-19484996-b647-4531-b129-113932833e23" ref="http://pleiades.stoa.org/places/570479" cert="high">Μεσσήνιοι</placeName> ἄνδρες ἄειραν</l><l n="19">νηυσὶ πολυκλήϊσι τριηκόσιʼ ἠδὲ νομῆας.</l><l n="20">τῶν ἕνεκʼ ἐξεσίην πολλὴν ὁδὸν ἦλθεν <persName xml:id="recogito-9b6ef888-c0e9-4588-ba18-c58dbe27859d" ana="#Odysseus">Ὀδυσσεὺς</persName></l><l n="21">παιδνὸς ἐών· πρὸ γὰρ ἧκε πατὴρ ἄλλοι τε γέροντες.</l><l n="22"><persName xml:id="recogito-96278ee6-dea1-4c7d-8afd-ece0085cb85e" ana="#Iphitus">Ἴφιτος</persName> αὖθʼ ἵππους διζήμενος, αἵ οἱ ὄλοντο</l><l n="23">δώδεκα θήλειαι, ὑπὸ δʼ ἡμίονοι ταλαεργοί·</l><l n="24">αἳ δή οἱ καὶ ἔπειτα φόνος καὶ μοῖρα γένοντο,</l><l n="25">ἐπεὶ δὴ <persName xml:id="recogito-37f9ce83-4195-48b4-a44e-990b0239f19c" ana="#Zeus">Διὸς</persName> υἱὸν ἀφίκετο καρτερόθυμον,</l><l n="26">φῶθʼ <persName xml:id="recogito-375fc72e-fdba-4f03-95f0-b6f5831d0906" ana="#Heracles">Ἡρακλῆα</persName>, μεγάλων ἐπιίστορα ἔργων,</l><l n="27">ὅς μιν ξεῖνον ἐόντα κατέκτανεν ᾧ ἐνὶ οἴκῳ,</l><l n="28">σχέτλιος, οὐδὲ θεῶν ὄπιν ᾐδέσατʼ οὐδὲ τράπεζαν,</l><l n="29">τὴν ἥν οἱ παρέθηκεν· ἔπειτα δὲ πέφνε καὶ αὐτόν,</l><l n="30">ἵππους δʼ αὐτὸς ἔχε κρατερώνυχας ἐν μεγάροισι.</l><l n="31">τὰς ἐρέων <persName xml:id="recogito-e2162e21-c534-4c21-ac27-6b5ec79a2209" ana="#Odysseus">Ὀδυσῆϊ</persName> συνήντετο, δῶκε δὲ τόξον,</l><l n="32">τὸ πρὶν μέν ῥʼ ἐφόρει μέγας <persName xml:id="recogito-b3bd0f80-27b3-47fb-bb3a-649e8f79cc34" ana="#Eurytus">Εὔρυτος</persName>, αὐτὰρ ὁ παιδὶ</l><l n="33">κάλλιπʼ ἀποθνῄσκων ἐν δώμασιν ὑψηλοῖσι.</l><l n="34">τῷ δʼ <persName xml:id="recogito-99964bbf-2aef-45f1-9c32-50b9790cecca" ana="#Odysseus">Ὀδυσεὺς</persName> ξίφος ὀξὺ καὶ ἄλκιμον ἔγχος ἔδωκεν,</l><l n="35">ἀρχὴν ξεινοσύνης προσκηδέος· οὐδὲ τραπέζῃ</l><l n="36">γνώτην ἀλλήλων· πρὶν γὰρ <persName xml:id="recogito-21c97001-e1c0-49ff-baac-186706211444" ana="#Zeus">Διὸς</persName> υἱὸς ἔπεφνεν</l><l n="37"><persName xml:id="recogito-57a36a23-7a6a-4edf-bd09-6bf6793c2569" ana="#Iphitus">Ἴφιτον</persName> <persName xml:id="recogito-1f67a236-60ef-43fa-aaab-114165787336" ana="#Eurytus">Εὐρυτίδην</persName>, ἐπιείκελον ἀθανάτοισιν,</l><l n="38">ὅς οἱ τόξον ἔδωκε. τὸ δʼ οὔ ποτε δῖος <persName xml:id="recogito-1ac891a0-8563-4144-8137-64db7cf8b6f9" ana="#Odysseus">Ὀδυσσεὺς</persName></l><l n="39">ἐρχόμενος πόλεμόνδε μελαινάων ἐπὶ νηῶν</l><l n="40">ᾑρεῖτʼ, ἀλλʼ αὐτοῦ μνῆμα ξείνοιο φίλοιο</l><l n="41">κέσκετʼ ἐνὶ μεγάροισι, φόρει δέ μιν ἧς ἐπὶ γαίης.</l><milestone unit="card" n="42" ed="p"/><l n="42"><milestone unit="para" ed="P"/>ἡ δʼ ὅτε δὴ θάλαμον τὸν ἀφίκετο δῖα γυναικῶν</l><l n="43">οὐδόν τε δρύϊνον προσεβήσετο, τόν ποτε τέκτων</l><l n="44">ξέσσεν ἐπισταμένως καὶ ἐπὶ στάθμην ἴθυνεν,</l><l n="45">ἐν δὲ σταθμοὺς ἄρσε, θύρας δʼ ἐπέθηκε φαεινάς,</l><l n="46">αὐτίκʼ ἄρʼ ἥ γʼ ἱμάντα θοῶς ἀπέλυσε κορώνης,</l><l n="47">ἐν δὲ κληῗδʼ ἧκε, θυρέων δʼ ἀνέκοπτεν ὀχῆας</l><l n="48">ἄντα τιτυσκομένη· τὰ δʼ ἀνέβραχεν ἠΰτε ταῦρος</l><l n="49">βοσκόμενος λειμῶνι· τόσʼ ἔβραχε καλὰ θύρετρα</l><l n="50">πληγέντα κληΐδι, πετάσθησαν δέ οἱ ὦκα.</l><l n="51">ἡ δʼ ἄρʼ ἐφʼ ὑψηλῆς σανίδος βῆ· ἔνθα δὲ χηλοὶ</l><l n="52">ἕστασαν, ἐν δʼ ἄρα τῇσι θυώδεα εἵματʼ ἔκειτο.</l><l n="53">ἔνθεν ὀρεξαμένη ἀπὸ πασσάλου αἴνυτο τόξον</l><l n="54">αὐτῷ γωρυτῷ, ὅς οἱ περίκειτο φαεινός.</l><l n="55">ἑζομένη δὲ κατʼ αὖθι, φίλοις ἐπὶ γούνασι θεῖσα,</l><l n="56">κλαῖε μάλα λιγέως, ἐκ δʼ ᾕρεε τόξον ἄνακτος.</l><l n="57">ἡ δʼ ἐπεὶ οὖν τάρφθη πολυδακρύτοιο γόοιο,</l><l n="58">βῆ ῥʼ ἴμεναι μέγαρόνδε μετὰ μνηστῆρας ἀγαυοὺς</l><l n="59">τόξον ἔχουσʼ ἐν χειρὶ παλίντονον ἠδὲ φαρέτρην</l><l n="60">ἰοδόκον· πολλοὶ δʼ ἔνεσαν στονόεντες ὀϊστοί.</l><l n="61">τῇ δʼ ἄρʼ ἅμʼ ἀμφίπολοι φέρον ὄγκιον, ἔνθα σίδηρος</l><l n="62">κεῖτο πολὺς καὶ χαλκός, ἀέθλια τοῖο ἄνακτος.</l><l n="63">ἡ δʼ ὅτε δὴ μνηστῆρας ἀφίκετο δῖα γυναικῶν,</l><l n="64">στῆ ῥα παρὰ σταθμὸν τέγεος πύκα ποιητοῖο,</l><l n="65">ἄντα παρειάων σχομένη λιπαρὰ κρήδεμνα.</l><l n="66">ἀμφίπολος δʼ ἄρα οἱ κεδνὴ ἑκάτερθε παρέστη.</l><l n="67">αὐτίκα δὲ μνηστῆρσι μετηύδα καὶ φάτο μῦθον·</l><q type="unspecified"><l n="68"><milestone unit="para" ed="P"/>κέκλυτέ μευ, μνηστῆρες ἀγήνορες, οἳ τόδε
                     δῶμα</l><l n="69">ἐχράετʼ ἐσθιέμεν καὶ πινέμεν ἐμμενὲς αἰεὶ</l><l n="70">ἀνδρὸς ἀποιχομένοιο πολὺν χρόνον· οὐδέ τινʼ ἄλλην</l><l n="71">μύθου ποιήσασθαι ἐπισχεσίην ἐδύνασθε,</l><l n="72">ἀλλʼ ἐμὲ ἱέμενοι γῆμαι θέσθαι τε γυναῖκα.</l><l n="73">ἀλλʼ ἄγετε, μνηστῆρες, ἐπεὶ τόδε φαίνετʼ ἄεθλον.</l><l n="74">θήσω γὰρ μέγα τόξον <persName xml:id="recogito-cc9385e9-0c89-41a2-9d2c-f38314aa755c" ana="#Odysseus">Ὀδυσσῆος</persName> θείοιο·</l><l n="75">ὃς δέ κε ῥηΐτατʼ ἐντανύσῃ βιὸν ἐν παλάμῃσι</l><l n="76">καὶ διοϊστεύσῃ πελέκεων δυοκαίδεκα πάντων,</l><l n="77">τῷ κεν ἅμʼ ἑσποίμην, νοσφισσαμένη τόδε δῶμα</l><l n="78">κουρίδιον, μάλα καλόν, ἐνίπλειον βιότοιο,</l><l n="79">τοῦ ποτὲ μεμνήσεσθαι ὀΐομαι ἔν περ ὀνείρῳ.</l></q><milestone unit="card" n="80" ed="p"/><l n="80"><milestone unit="para" ed="P"/>ὣς φάτο, καί ῥʼ <persName xml:id="recogito-1114cbfd-85d7-4f59-aaa1-3f48aa6b487b" ana="#Eumaeus">Εὔμαιον</persName> ἀνώγει, δῖον ὑφορβόν,</l><l n="81">τόξον μνηστήρεσσι θέμεν πολιόν τε σίδηρον.</l><l n="82">δακρύσας δʼ <persName xml:id="recogito-d366e4c4-76c8-48d1-bfce-d7a853555eef" ana="#Eumaeus">Εὔμαιος</persName> ἐδέξατο καὶ κατέθηκε·</l><l n="83">κλαῖε δὲ βουκόλος ἄλλοθʼ, ἐπεὶ ἴδε τόξον ἄνακτος.</l><l n="84"><persName xml:id="recogito-bc67984d-592a-4bfa-b0bd-d146edd35753" ana="#Antinous">Ἀντίνοος</persName> δʼ ἐνένιπεν ἔπος τʼ ἔφατʼ ἔκ τʼ ὀνόμαζε·</l><q type="unspecified"><l n="85"><milestone unit="para" ed="P"/>νήπιοι ἀγροιῶται, ἐφημέρια φρονέοντες,</l><l n="86">ἆ δειλώ, τί νυ δάκρυ κατείβετον ἠδὲ γυναικὶ</l><l n="87">θυμὸν ἐνὶ στήθεσσιν ὀρίνετον; ᾗ τε καὶ ἄλλως</l><l n="88">κεῖται ἐν ἄλγεσι θυμός, ἐπεὶ φίλον ὤλεσʼ ἀκοίτην.</l><l n="89">ἀλλʼ ἀκέων δαίνυσθε καθήμενοι, ἠὲ θύραζε</l><l n="90">κλαίετον ἐξελθόντε, κατʼ αὐτόθι τόξα λιπόντε,</l><l n="91">μνηστήρεσσιν ἄεθλον ἀάατον· οὐ γὰρ ὀΐω</l><l n="92">ῥηϊδίως τόδε τόξον ἐΰξοον ἐντανύεσθαι.</l><l n="93">οὐ γάρ τις μέτα τοῖος ἀνὴρ ἐν τοίσδεσι πᾶσιν</l><l n="94">οἷος <persName xml:id="recogito-0ecaacb7-ac2a-4845-8da7-105aca80b3de" ana="#Odysseus">Ὀδυσσεὺς</persName> ἔσκεν· ἐγὼ δέ μιν αὐτὸς ὄπωπα,</l><l n="95">καὶ γὰρ μνήμων εἰμί, πάϊς δʼ ἔτι νήπιος ἦα.</l></q><l n="96"><milestone unit="para" ed="P"/>ὣς φάτο, τῷ δʼ ἄρα θυμὸς ἐνὶ στήθεσσιν ἐώλπει</l><l n="97">νευρὴν ἐντανύσειν διοϊστεύσειν τε σιδήρου.</l><l n="98">ἦ τοι ὀϊστοῦ γε πρῶτος γεύσεσθαι ἔμελλεν</l><l n="99">ἐκ χειρῶν <persName xml:id="recogito-58f6fcb9-60e9-4084-aa92-f0fd6b608431" ana="#Odysseus">Ὀδυσῆος</persName> ἀμύμονος, ὃν τότʼ ἀτίμα</l><l n="100">ἥμενος ἐν μεγάροις, ἐπὶ δʼ ὤρνυε πάντας ἑταίρους.</l><l n="101"><milestone unit="para" ed="P"/>τοῖσι δὲ καὶ μετέειφʼ ἱερὴ ἲς <persName xml:id="recogito-4a4b6cfc-6057-4ab0-98d0-454485b2d171" ana="#Telemachus">Τηλεμάχοιο</persName>·</l><q type="unspecified"><l n="102">ὢ πόποι, ἦ μάλα με <persName xml:id="recogito-6df8d815-e6f0-4e99-a42e-ec2504ccae2a" ana="#Zeus">Ζεὺς</persName> ἄφρονα θῆκε <persName xml:id="recogito-c8752697-313b-4c6c-ba35-7f3b89c9dc55" ana="#Cronus">Κρονίων</persName>·</l><l n="103">μήτηρ μέν μοί φησι φίλη, πινυτή περ ἐοῦσα,</l><l n="104">ἄλλῳ ἅμʼ ἕψεσθαι νοσφισσαμένη τόδε δῶμα·</l><l n="105">αὐτὰρ ἐγὼ γελόω καὶ τέρπομαι ἄφρονι θυμῷ.</l><l n="106">ἀλλʼ ἄγετε, μνηστῆρες, ἐπεὶ τόδε φαίνετʼ ἄεθλον,</l><l n="107">οἵη νῦν οὐκ ἔστι γυνὴ κατʼ <placeName xml:id="recogito-d94f3595-e21b-4a12-acf8-c40ce7458a5e" ref="http://pleiades.stoa.org/places/570028" cert="high">Ἀχαιΐδα</placeName> γαῖαν,</l><l n="108">οὔτε <placeName xml:id="recogito-b7c65886-08f0-4d25-a945-db26bd76f8ff" ref="http://pleiades.stoa.org/places/570640" cert="high">Πύλου</placeName> ἱερῆς οὔτʼ <placeName xml:id="recogito-59f38c40-dc5c-4247-b1be-2ad809beb3da" ref="http://pleiades.stoa.org/places/570106" cert="high">Ἄργεος</placeName> οὔτε <placeName xml:id="recogito-7cf9d8f1-d8d9-4323-93f8-f32a2065ccd3" ref="http://pleiades.stoa.org/places/570491" cert="high">Μυκήνης</placeName>·</l><l n="109">οὔτʼ αὐτῆς <placeName xml:id="recogito-ed30fe46-1baa-41f2-a217-237c7b632b76" ref="http://pleiades.stoa.org/places/530906" cert="high">Ἰθάκης</placeName> οὔτʼ ἠπείροιο μελαίνης·</l><l n="110">καὶ δʼ αὐτοὶ τόδε γʼ ἴστε· τί με χρὴ μητέρος αἴνου;</l><l n="111">ἀλλʼ ἄγε μὴ μύνῃσι παρέλκετε μηδʼ ἔτι τόξου</l><l n="112">δηρὸν ἀποτρωπᾶσθε τανυστύος, ὄφρα ἴδωμεν.</l><l n="113">καὶ δέ κεν αὐτὸς ἐγὼ τοῦ τόξου πειρησαίμην·</l><l n="114">εἰ δέ κεν ἐντανύσω διοϊστεύσω τε σιδήρου,</l><l n="115">οὔ κέ μοι ἀχνυμένῳ τάδε δώματα πότνια μήτηρ</l><l n="116">λείποι ἅμʼ ἄλλῳ ἰοῦσʼ, ὅτʼ ἐγὼ κατόπισθε λιποίμην</l><l n="117">οἷός τʼ ἤδη πατρὸς ἀέθλια κάλʼ ἀνελέσθαι.</l></q><milestone unit="card" n="118" ed="p"/><l n="118"><milestone unit="para" ed="P"/>ἦ καὶ ἀπʼ ὤμοιϊν χλαῖναν θέτο φοινικόεσσαν</l><l n="119">ὀρθὸς ἀναΐξας, ἀπὸ δὲ ξίφος ὀξὺ θέτʼ ὤμων.</l><l n="120">πρῶτον μὲν πελέκεας στῆσεν, διὰ τάφρον ὀρύξας</l><l n="121">πᾶσι μίαν μακρήν, καὶ ἐπὶ στάθμην ἴθυνεν,</l><l n="122">ἀμφὶ δὲ γαῖαν ἔναξε· τάφος δʼ ἕλε πάντας ἰδόντας,</l><l n="123">ὡς εὐκόσμως στῆσε· πάρος δʼ οὐ πώ ποτʼ ὀπώπει.</l><l n="124">στῆ δʼ ἄρʼ ἐπʼ οὐδὸν ἰὼν καὶ τόξου πειρήτιζε.</l><l n="125">τρὶς μέν μιν πελέμιξεν ἐρύσσεσθαι μενεαίνων,</l><l n="126">τρὶς δὲ μεθῆκε βίης, ἐπιελπόμενος τό γε θυμῷ,</l><l n="127">νευρὴν ἐντανύειν διοϊστεύσειν τε σιδήρου.</l><l n="128">καί νύ κε δή ῥʼ ἐτάνυσσε βίῃ τὸ τέταρτον ἀνέλκων,</l><l n="129">ἀλλʼ <persName xml:id="recogito-179fb147-0b9a-4968-b816-570191b81167" ana="#Odysseus">Ὀδυσεὺς</persName> ἀνένευε καὶ ἔσχεθεν ἱέμενόν περ.</l><l n="130">τοῖς δʼ αὖτις μετέειφʼ ἱερὴ ἲς <persName xml:id="recogito-06597cf1-2831-42d8-ac82-25f7a751b21c" ana="#Telemachus">Τηλεμάχοιο</persName>·</l><q type="unspecified"><l n="131"><milestone unit="para" ed="P"/>ὢ πόποι, ἦ καὶ ἔπειτα κακός τʼ ἔσομαι καὶ
                     ἄκικυς,</l><l n="132">ἠὲ νεώτερός εἰμι καὶ οὔ πω χερσὶ πέποιθα</l><l n="133">ἄνδρʼ ἀπαμύνασθαι, ὅτε τις πρότερος χαλεπήνῃ.</l><l n="134">ἀλλʼ ἄγεθʼ, οἵ περ ἐμεῖο βίῃ προφερέστεροί ἐστε,</l><l n="135">τόξου πειρήσασθε, καὶ ἐκτελέωμεν ἄεθλον.</l></q><l n="136"><milestone unit="para" ed="P"/>ὣς εἰπὼν τόξον μὲν ἀπὸ ἕο θῆκε χαμᾶζε,</l><l n="137">κλίνας κολλητῇσιν ἐϋξέστῃς σανίδεσσιν,</l><l n="138">αὐτοῦ δʼ ὠκὺ βέλος καλῇ προσέκλινε κορώνῃ,</l><l n="139">ἂψ δʼ αὖτις κατʼ ἄρʼ ἕζετʼ ἐπὶ θρόνου ἔνθεν ἀνέστη.</l><l n="140"><milestone unit="para" ed="P"/>τοῖσιν δʼ <persName xml:id="recogito-2f554d68-ef7d-4894-89b4-f31b9f6aa2d7" ana="#Antinous">Ἀντίνοος</persName> μετέφη, <persName xml:id="recogito-eb8de0cb-0cf1-435a-b5d9-ec3a3f73e8a8" ana="#Eupeithes">Εὐπείθεος</persName> υἱός·</l><q type="unspecified"><l n="141">ὄρνυσθʼ ἑξείης ἐπιδέξια πάντες ἑταῖροι,</l><l n="142">ἀρξάμενοι τοῦ χώρου ὅθεν τέ περ οἰνοχοεύει.</l></q><l n="143"><milestone unit="para" ed="P"/>ὣς ἔφατʼ <persName xml:id="recogito-c8d101ee-c527-463e-9ef9-0332b0216cb5" ana="#Antinous">Ἀντίνοος</persName>, τοῖσιν δʼ ἐπιήνδανε μῦθος.</l><l n="144"><persName xml:id="recogito-421b4f42-f7f0-44de-935f-380cb3f8998c" ana="#Leodes">Λειώδης</persName> δὲ πρῶτος ἀνίστατο, Οἴνοπος υἱός,</l><l n="145">ὅ σφι θυοσκόος ἔσκε, παρὰ κρητῆρα δὲ καλὸν</l><l n="146">ἷζε μυχοίτατος αἰέν· ἀτασθαλίαι δέ οἱ οἴῳ</l><l n="147">ἐχθραὶ ἔσαν, πᾶσιν δὲ νεμέσσα μνηστήρεσσιν·</l><l n="148">ὅς ῥα τότε πρῶτος τόξον λάβε καὶ βέλος ὠκύ.</l><l n="149">στῆ δʼ ἄρʼ ἐπʼ οὐδὸν ἰὼν καὶ τόξου πειρήτιζεν,</l><l n="150">οὐδέ μιν ἐντάνυσε· πρὶν γὰρ κάμε χεῖρας ἀνέλκων</l><l n="151">ἀτρίπτους ἁπαλάς· μετὰ δὲ μνηστῆρσιν ἔειπεν·</l><q type="unspecified"><l n="152"><milestone unit="para" ed="P"/>ὦ φίλοι, οὐ μὲν ἐγὼ τανύω, λαβέτω δὲ καὶ
                     ἄλλος.</l><l n="153">πολλοὺς γὰρ τόδε τόξον ἀριστῆας κεκαδήσει</l><l n="154">θυμοῦ καὶ ψυχῆς, ἐπεὶ ἦ πολὺ φέρτερόν ἐστι</l><l n="155">τεθνάμεν ἢ ζώοντας ἁμαρτεῖν, οὗθʼ ἕνεκʼ αἰεὶ</l><l n="156">ἐνθάδʼ ὁμιλέομεν, ποτιδέγμενοι ἤματα πάντα.</l><l n="157">νῦν μέν τις καὶ ἔλπετʼ ἐνὶ φρεσὶν ἠδὲ μενοινᾷ</l><l n="158">γῆμαι <persName xml:id="recogito-6d53e766-612f-4695-85c1-dbb1aaa680f9" ana="#Penelope">Πηνελόπειαν</persName>, <persName xml:id="recogito-41b89e1b-ce56-4729-ac86-44111d1f60f9" ana="#Odysseus">Ὀδυσσῆος</persName> παράκοιτιν.</l><l n="159">αὐτὰρ ἐπὴν τόξου πειρήσεται ἠδὲ ἴδηται,</l><l n="160">ἄλλην δή τινʼ ἔπειτα <placeName xml:id="recogito-91c0e1fa-33cd-46f8-8556-5d76710d97f1" ref="http://pleiades.stoa.org/places/570028" cert="high">Ἀχαιϊάδων</placeName> εὐπέπλων</l><l n="161">μνάσθω ἐέδνοισιν διζήμενος· ἡ δέ κʼ ἔπειτα</l><l n="162">γήμαιθʼ ὅς κε πλεῖστα πόροι καὶ μόρσιμος ἔλθοι.</l></q><milestone unit="card" n="163" ed="p"/><l n="163"><milestone unit="para" ed="P"/>ὣς ἄρʼ ἐφώνησεν καὶ ἀπὸ ἕο τόξον ἔθηκε,</l><l n="164">κλίνας κολλητῇσιν ἐϋξέστῃς σανίδεσσιν,</l><l n="165">αὐτοῦ δʼ ὠκὺ βέλος καλῇ προσέκλινε κορώνῃ,</l><l n="166">ἂψ δʼ αὖτις κατʼ ἄρ ἕζετʼ ἐπὶ θρόνου ἔνθεν ἀνέστη.</l><l n="167"><persName xml:id="recogito-81e85127-285b-4913-99e0-dad77ce96808" ana="#Antinous">Ἀντίνοος</persName> δʼ ἐνένιπεν ἔπος τʼ ἔφατʼ ἔκ τʼ ὀνόμαζε·</l><q type="unspecified"><l n="168"><persName xml:id="recogito-8800815f-5ce9-438f-8d53-05814d76ca7a" ana="#Leodes">Λειῶδες</persName>, ποῖόν σε ἔπος φύγεν ἕρκος ὀδόντων,</l><l n="169">δεινόν τʼ ἀργαλέον τε, —νεμεσσῶμαι δέ τʼ ἀκούων—</l><l n="170">εἰ δὴ τοῦτό γε τόξον ἀριστῆας κεκαδήσει</l><l n="171">θυμοῦ καὶ ψυχῆς, ἐπεὶ οὐ δύνασαι σὺ τανύσσαι.</l><l n="172">οὐ γάρ τοί σέ γε τοῖον ἐγείνατο πότνια μήτηρ</l><l n="173">οἷόν τε ῥυτῆρα βιοῦ τʼ ἔμεναι καὶ ὀϊστῶν·</l><l n="174">ἀλλʼ ἄλλοι τανύουσι τάχα μνηστῆρες ἀγαυοί.</l></q><l n="175"><milestone unit="para" ed="P"/>ὣς φάτο, καί ῥʼ ἐκέλευσε <persName xml:id="recogito-8a41d774-aeb2-45f1-93d0-f55c1f8c694b" ana="#Melanthius">Μελάνθιον</persName>, αἰπόλον
                  αἰγῶν·</l><q type="unspecified"><l n="176">ἄγρει δή, πῦρ κῆον ἐνὶ μεγάροισι, <persName xml:id="recogito-c6b34e18-9218-4a6f-84d4-6230fb570e4f" ana="#Melanthius">Μελανθεῦ</persName>,</l><l n="177">πὰρ δὲ τίθει δίφρον τε μέγαν καὶ κῶας ἐπʼ αὐτοῦ,</l><l n="178">ἐκ δὲ στέατος ἔνεικε μέγαν τροχὸν ἔνδον ἐόντος,</l><l n="179">ὄφρα νέοι θάλποντες, ἐπιχρίοντες ἀλοιφῇ,</l><l n="180">τόξου πειρώμεσθα καὶ ἐκτελέωμεν ἄεθλον.</l></q><l n="181"><milestone unit="para" ed="P"/>ὣς φάθʼ, ὁ δʼ αἶψʼ ἀνέκαιε <persName xml:id="recogito-0307a6cf-9035-48b6-a5ce-0e6304f1590c" ana="#Melanthius">Μελάνθιος</persName> ἀκάματον
                  πῦρ,</l><l n="182">πὰρ δὲ φέρων δίφρον θῆκεν καὶ κῶας ἐπʼ αὐτοῦ,</l><l n="183">ἐκ δὲ στέατος ἔνεικε μέγαν τροχὸν ἔνδον ἐόντος·</l><l n="184">τῷ ῥα νέοι θάλποντες ἐπειρῶντʼ· οὐδʼ ἐδύναντο</l><l n="185">ἐντανύσαι, πολλὸν δὲ βίης ἐπιδευέες ἦσαν.</l><l n="186"><milestone unit="para" ed="P"/><persName xml:id="recogito-4ff654ae-321f-4b1d-b51c-7d38c25e374b" ana="#Antinous">Ἀντίνοος</persName> δʼ ἔτʼ ἐπεῖχε καὶ <persName xml:id="recogito-3af9bd30-3de2-4a55-b28f-363945661c4c" ana="#Eurymachus">Εὐρύμαχος</persName> θεοειδής,</l><l n="187">ἀρχοὶ μνηστήρων· ἀρετῇ δʼ ἔσαν ἔξοχʼ ἄριστοι.</l><l n="188">τὼ δʼ ἐξ οἴκου βῆσαν ὁμαρτήσαντες ἅμʼ ἄμφω</l><l n="189">βουκόλος ἠδὲ συφορβὸς <persName xml:id="recogito-52ff561d-b286-4051-9a0d-38f1a239279a" ana="#Odysseus">Ὀδυσσῆος</persName> θείοιο·</l><l n="190">ἐκ δʼ αὐτὸς μετὰ τοὺς δόμου ἤλυθε δῖος <persName xml:id="recogito-1dcaa2a1-9074-4a9a-815f-0f784b0bcc1a" ana="#Odysseus">Ὀδυσσεύς</persName>.</l><l n="191">ἀλλʼ ὅτε δή ῥʼ ἐκτὸς θυρέων ἔσαν ἠδὲ καὶ αὐλῆς,</l><l n="192">φθεγξάμενός σφε ἔπεσσι προσηύδα μειλιχίοισι·</l><q type="unspecified"><l n="193"><milestone unit="para" ed="P"/>βουκόλε καὶ σύ, συφορβέ, ἔπος τί κε
                     μυθησαίμην,</l><l n="194">ἦ αὐτὸς κεύθω; φάσθαι δέ με θυμὸς ἀνώγει.</l><l n="195">ποῖοί κʼ εἶτʼ <persName xml:id="recogito-e0b784fb-6917-455b-8400-f7b0ae93bd4c" ana="#Odysseus">Ὀδυσῆϊ</persName> ἀμυνέμεν, εἴ ποθεν ἔλθοι</l><l n="196">ὧδε μάλʼ ἐξαπίνης καί τις θεὸς αὐτὸν ἐνείκαι;</l><l n="197">ἤ κε μνηστήρεσσιν ἀμύνοιτʼ ἦ <persName xml:id="recogito-369af680-9daf-413d-895e-270b901393b9" ana="#Odysseus">Ὀδυσῆϊ</persName>;</l><l n="198">εἴπαθʼ ὅπως ὑμέας κραδίη θυμός τε κελεύει.</l></q><l n="199"><milestone unit="para" ed="P"/>τὸν δʼ αὖτε προσέειπε βοῶν ἐπιβουκόλος ἀνήρ·</l><q type="unspecified"><l n="200"><persName xml:id="recogito-185d090f-9c6e-4f4c-9376-8276b3afaab1" ana="#Zeus">Ζεῦ</persName> πάτερ, αἲ γὰρ τοῦτο τελευτήσειας ἐέλδωρ,</l><l n="201">ὡς ἔλθοι μὲν κεῖνος ἀνήρ, ἀγάγοι δέ ἑ δαίμων·</l><l n="202">γνοίης χʼ οἵη ἐμὴ δύναμις καὶ χεῖρες ἕπονται.</l></q><l n="203"><milestone unit="para" ed="P"/>ὣς δʼ αὔτως <persName xml:id="recogito-64bdccb4-1fbe-40be-98d2-634b10e1173c" ana="#Eumaeus">Εὔμαιος</persName> ἐπεύχετο πᾶσι θεοῖσι</l><l n="204">νοστῆσαι <persName xml:id="recogito-81dc8261-dd2a-48db-ac09-ff88872553c7" ana="#Odysseus">Ὀδυσῆα</persName> πολύφρονα ὅνδε δόμονδε.</l><milestone unit="card" n="205" ed="p"/><l n="205"><milestone unit="para" ed="P"/>αὐτὰρ ἐπεὶ δὴ τῶν γε νόον νημερτέʼ ἀνέγνω,</l><l n="206">ἐξαῦτίς σφε ἔπεσσιν ἀμειβόμενος προσέειπεν·</l><q type="unspecified"><l n="207"><milestone unit="para" ed="P"/>ἔνδον μὲν δὴ ὅδʼ αὐτὸς ἐγώ, κακὰ πολλὰ
                     μογήσας</l><l n="208">ἤλυθον εἰκοστῷ ἔτεϊ ἐς πατρίδα γαῖαν.</l><l n="209">γιγνώσκω δʼ ὡς σφῶϊν ἐελδομένοισιν ἱκάνω</l><l n="210">οἴοισι δμώων· τῶν δʼ ἄλλων οὔ τευ ἄκουσα</l><l n="211">εὐξαμένου ἐμὲ αὖτις ὑπότροπον οἴκαδʼ ἱκέσθαι.</l><l n="212">σφῶϊν δʼ, ὡς ἔσεταί περ, ἀληθείην καταλέξω.</l><l n="213">εἴ χʼ ὑπʼ ἐμοί γε θεὸς δαμάσῃ μνηστῆρας ἀγαυούς,</l><l n="214">ἄξομαι ἀμφοτέροις ἀλόχους καὶ κτήματʼ ὀπάσσω</l><l n="215">οἰκία τʼ ἐγγὺς ἐμεῖο τετυγμένα· καί μοι ἔπειτα</l><l n="216"><persName xml:id="recogito-f73c6d83-f4f5-46ab-8dad-c5d05e27c8ab" ana="#Telemachus">Τηλεμάχου</persName> ἑτάρω τε κασιγνήτω τε ἔσεσθον.</l><l n="217">εἰ δʼ ἄγε δή, καὶ σῆμα ἀριφραδὲς ἄλλο τι δείξω,</l><l n="218">ὄφρα μʼ ἐῢ γνῶτον πιστωθῆτόν τʼ ἐνὶ θυμῷ,</l><l n="219">οὐλήν, τήν ποτέ με σῦς ἤλασε λευκῷ ὀδόντι</l><l n="220"><placeName xml:id="recogito-284fd59b-021a-45e7-842d-9a091dc2d9f4" ref="http://pleiades.stoa.org/places/541012" cert="high">Παρνησόνδʼ</placeName> ἐλθόντα σὺν υἱάσιν <persName xml:id="recogito-57617f30-a07c-4caf-ae8f-c9da59fe3bc1" ana="#Autolycus">Αὐτολύκοιο</persName>.</l></q><l n="221"><milestone unit="para" ed="P"/>ὣς εἰπὼν ῥάκεα μεγάλης ἀποέργαθεν οὐλῆς.</l><l n="222">τὼ δʼ ἐπεὶ εἰσιδέτην εὖ τʼ ἐφράσσαντο ἕκαστα,</l><l n="223">κλαῖον ἄρʼ ἀμφʼ <persName xml:id="recogito-ded5be02-1475-44d1-9782-bb559410425f" ana="#Odysseus">Ὀδυσῆϊ</persName> δαΐφρονι χεῖρε βαλόντε,</l><l n="224">καὶ κύνεον ἀγαπαζόμενοι κεφαλήν τε καὶ ὤμους</l><l n="225">ὣς δʼ αὔτως <persName xml:id="recogito-82efd2ae-a56f-4427-912e-3cacf7a2d90f" ana="#Odysseus">Ὀδυσεὺς</persName> κεφαλὰς καὶ χεῖρας ἔκυσσε.</l><l n="226">καί νύ κʼ ὀδυρομένοισιν ἔδυ φάος ἠελίοιο,</l><l n="227">εἰ μὴ <persName xml:id="recogito-d13a906f-542e-4fc7-9ce3-40c6fafd48dc" ana="#Odysseus">Ὀδυσσεὺς</persName> αὐτὸς ἐρύκακε φώνησέν τε·</l><q type="unspecified"><l n="228"><milestone unit="para" ed="P"/>παύεσθον κλαυθμοῖο γόοιό τε, μή τις ἴδηται</l><l n="229">ἐξελθὼν μεγάροιο, ἀτὰρ εἴπῃσι καὶ εἴσω.</l><l n="230">ἀλλὰ προμνηστῖνοι ἐσέλθετε, μηδʼ ἅμα πάντες,</l><l n="231">πρῶτος ἐγώ, μετὰ δʼ ὔμμες· ἀτὰρ τόδε σῆμα τετύχθω·</l><l n="232">ἄλλοι μὲν γὰρ πάντες, ὅσοι μνηστῆρες ἀγαυοί,</l><l n="233">οὐκ ἐάσουσιν ἐμοὶ δόμεναι βιὸν ἠδὲ φαρέτρην·</l><l n="234">ἀλλὰ σύ, δῖʼ <persName xml:id="recogito-cb292f40-16f0-46da-b07f-1ed837dbbe77" ana="#Eumaeus">Εὔμαιε</persName>, φέρων ἀνὰ δώματα τόξον</l><l n="235">ἐν χείρεσσιν ἐμοὶ θέμεναι, εἰπεῖν τε γυναιξὶ</l><l n="236">κληῗσαι μεγάροιο θύρας πυκινῶς ἀραρυίας,</l><l n="237">ἢν δέ τις ἢ στοναχῆς ἠὲ κτύπου ἔνδον ἀκούσῃ</l><l n="238">ἀνδρῶν ἡμετέροισιν ἐν ἕρκεσι, μή τι θύραζε</l><l n="239">προβλώσκειν, ἀλλʼ αὐτοῦ ἀκὴν ἔμεναι παρὰ ἔργῳ.</l><l n="240">σοὶ δέ, <persName xml:id="recogito-2947b748-6003-4363-bba1-c14379e177f2" ana="#Philoetius">Φιλοίτιε</persName> δῖε, θύρας ἐπιτέλλομαι αὐλῆς</l><l n="241">κληῗσαι κληῗδι, θοῶς δʼ ἐπὶ δεσμὸν ἰῆλαι.</l></q><l n="242"><milestone unit="para" ed="P"/>ὣς εἰπὼν εἰσῆλθε δόμους εὖ ναιετάοντας·</l><l n="243">ἕζετʼ ἔπειτʼ ἐπὶ δίφρον ἰών, ἔνθεν περ ἀνέστη·</l><l n="244">ἐς δʼ ἄρα καὶ τὼ δμῶε ἴτην θείου <persName xml:id="recogito-18f0748f-5183-42fa-ba2b-74e6df4d10d4" ana="#Odysseus">Ὀδυσῆος</persName>.</l><l n="245"><milestone unit="para" ed="P"/><persName xml:id="recogito-cf6ca70a-df83-49db-a393-76ff6d01c9d1" ana="#Eurymachus">Εὐρύμαχος</persName> δʼ ἤδη τόξον μετὰ χερσὶν ἐνώμα,</l><l n="246">θάλπων ἔνθα καὶ ἔνθα σέλᾳ πυρός· ἀλλά μιν οὐδʼ ὣς</l><l n="247">ἐντανύσαι δύνατο, μέγα δʼ ἔστενε κυδάλιμον κῆρ·</l><l n="248">ὀχθήσας δʼ ἄρα εἶπεν ἔπος τʼ ἔφατʼ ἔκ τʼ ὀνόμαζεν·</l><q type="unspecified"><l n="249"><milestone unit="para" ed="P"/>ὢ πόποι, ἧ μοι ἄχος περί τʼ αὐτοῦ καὶ περὶ
                     πάντων·</l><l n="250">οὔ τι γάμου τοσσοῦτον ὀδύρομαι, ἀχνύμενός περ·</l><l n="251">εἰσὶ καὶ ἄλλαι πολλαὶ <placeName xml:id="recogito-ad0ebabf-cf6a-4c5f-9eb9-b007dcc9f713" ref="http://pleiades.stoa.org/places/570028" cert="high">Ἀχαιΐδες</placeName>, αἱ μὲν ἐν αὐτῇ</l><l n="252">ἀμφιάλῳ <placeName xml:id="recogito-40244154-2c55-45b8-99e8-7c91efdc62b2" ref="http://pleiades.stoa.org/places/530906" cert="high">Ἰθάκῃ</placeName>, αἱ δʼ ἄλλῃσιν πολίεσσιν·</l><l n="253">ἀλλʼ εἰ δὴ τοσσόνδε βίης ἐπιδευέες εἰμὲν</l><l n="254">ἀντιθέου <persName xml:id="recogito-8f23a6c5-4a7b-4d71-b118-924b5b4b2521" ana="#Odysseus">Ὀδυσῆος</persName>, ὅ τʼ οὐ δυνάμεσθα τανύσσαι</l><l n="255">τόξον· ἐλεγχείη δὲ καὶ ἐσσομένοισι πυθέσθαι.</l></q><milestone unit="card" n="256" ed="p"/><l n="256"><milestone unit="para" ed="P"/>τὸν δʼ αὖτʼ <persName xml:id="recogito-f845640b-bde9-4f61-8edd-8ee1e371e564" ana="#Antinous">Ἀντίνοος</persName> προσέφη, <persName xml:id="recogito-c47613b0-abb4-4443-9fd3-28e87e04b1e0" ana="#Eupeithes">Εὐπείθεος</persName> υἱός·</l><q type="unspecified"><l n="257"><persName xml:id="recogito-c65d7a74-ad2e-4d0c-878a-c19a8aedf4a9" ana="#Eurymachus">Εὐρύμαχʼ</persName>, οὐχ οὕτως ἔσται· νοέεις δὲ καὶ αὐτός.</l><l n="258">νῦν μὲν γὰρ κατὰ δῆμον ἑορτὴ τοῖο θεοῖο</l><l n="259">ἁγνή· τίς δέ κε τόξα τιταίνοιτʼ; ἀλλὰ ἕκηλοι</l><l n="260">κάτθετʼ· ἀτὰρ πελέκεάς γε καὶ εἴ κʼ εἰῶμεν ἅπαντας</l><l n="261">ἑστάμεν· οὐ μὲν γάρ τινʼ ἀναιρήσεσθαι ὀΐω,</l><l n="262">ἐλθόντʼ ἐς μέγαρον <persName xml:id="recogito-6722e390-9e66-4221-8574-92882355a3af" ana="#Laertes">Λαερτιάδεω</persName> <persName xml:id="recogito-04e62afb-a328-4e05-86cd-93849a57bc0e" ana="#Odysseus">Ὀδυσῆος</persName>.</l><l n="263">ἀλλʼ ἄγετʼ, οἰνοχόος μὲν ἐπαρξάσθω δεπάεσσιν,</l><l n="264">ὄφρα σπείσαντες καταθείομεν ἀγκύλα τόξα·</l><l n="265">ἠῶθεν δὲ κέλεσθε <persName xml:id="recogito-ed0bfd3d-a8ed-458a-a3be-4c3851887ec9" ana="#Melanthius">Μελάνθιον</persName>, αἰπόλον αἰγῶν,</l><l n="266">αἶγας ἄγειν, αἳ πᾶσι μέγʼ ἔξοχοι αἰπολίοισιν,</l><l n="267">ὄφρʼ ἐπὶ μηρία θέντες <persName xml:id="recogito-1087d34c-346f-4187-8c03-b45308499c27" ana="#Apollo">Ἀπόλλωνι</persName> κλυτοτόξῳ</l><l n="268">τόξου πειρώμεσθα καὶ ἐκτελέωμεν ἄεθλον.</l></q><l n="269"><milestone unit="para" ed="P"/>ὣς ἔφατʼ <persName xml:id="recogito-cfe51c97-232b-4b68-9a4d-fdc12eb5d4ac" ana="#Antinous">Ἀντίνοος</persName>, τοῖσιν δʼ ἐπιήνδανε μῦθος.</l><l n="270">τοῖσι δὲ κήρυκες μὲν ὕδωρ ἐπὶ χεῖρας ἔχευαν,</l><l n="271">κοῦροι δὲ κρητῆρας ἐπεστέψαντο ποτοῖο,</l><l n="272">νώμησαν δʼ ἄρα πᾶσιν ἐπαρξάμενοι δεπάεσσιν.</l><l n="273">οἱ δʼ ἐπεὶ οὖν σπεῖσάν τʼ ἔπιόν θʼ ὅσον ἤθελε θυμός,</l><l n="274">τοῖς δὲ δολοφρονέων μετέφη πολύμητις <persName xml:id="recogito-a0ab9ee8-a450-46bf-92fa-1eac2167cfb0" ana="#Odysseus">Ὀδυσσεύς</persName>·</l><q type="unspecified"><l n="275"><milestone unit="para" ed="P"/>κέκλυτέ μευ, μνηστῆρες ἀγακλειτῆς βασιλείης·</l><l n="276">ὄφρʼ εἴπω τά με θυμὸς ἐνὶ στήθεσσι κελεύει·</l><l n="277"><persName xml:id="recogito-9195bf2d-8773-4bc1-8068-215db3f3fab1" ana="#Eurymachus">Εὐρύμαχον</persName> δὲ μάλιστα καὶ <persName xml:id="recogito-7a8965d9-ccdd-45bb-82c1-bd1538524cdb" ana="#Antinous">Ἀντίνοον</persName> θεοειδέα</l><l n="278">λίσσομʼ, ἐπεὶ καὶ τοῦτο ἔπος κατὰ μοῖραν ἔειπε,</l><l n="279">νῦν μὲν παῦσαι τόξον, ἐπιτρέψαι δὲ θεοῖσιν·</l><l n="280">ἠῶθεν δὲ θεὸς δώσει κράτος ᾧ κʼ ἐθέλῃσιν.</l><l n="281">ἀλλʼ ἄγʼ ἐμοὶ δότε τόξον ἐΰξοον, ὄφρα μεθʼ ὑμῖν</l><l n="282">χειρῶν καὶ σθένεος πειρήσομαι, ἤ μοι ἔτʼ ἐστὶν</l><l n="283">ἴς, οἵη πάρος ἔσκεν ἐνὶ γναμπτοῖσι μέλεσσιν,</l><l n="284">ἦ ἤδη μοι ὄλεσσεν ἄλη τʼ ἀκομιστίη τε.</l></q><l n="285"><milestone unit="para" ed="P"/>ὣς ἔφαθʼ, οἱ δʼ ἄρα πάντες ὑπερφιάλως
                  νεμέσησαν,</l><l n="286">δείσαντες μὴ τόξον ἐΰξοον ἐντανύσειεν.</l><l n="287"><persName xml:id="recogito-43d892a3-4c42-4643-96df-5ff47b01915d" ana="#Antinous">Ἀντίνοος</persName> δʼ ἐνένιπεν ἔπος τʼ ἔφατʼ ἔκ τʼ ὀνόμαζεν·</l><q type="unspecified"><l n="288"><milestone unit="para" ed="P"/>ἆ δειλὲ ξείνων, ἔνι τοι φρένες οὐδʼ ἠβαιαί·</l><l n="289">οὐκ ἀγαπᾷς ὃ ἕκηλος ὑπερφιάλοισι μεθʼ ἡμῖν</l><l n="290">δαίνυσαι, οὐδέ τι δαιτὸς ἀμέρδεαι, αὐτὰρ ἀκούεις</l><l n="291">μύθων ἡμετέρων καὶ ῥήσιος; οὐδέ τις ἄλλος</l><l n="292">ἡμετέρων μύθων ξεῖνος καὶ πτωχὸς ἀκούει.</l><l n="293">οἶνός σε τρώει μελιηδής, ὅς τε καὶ ἄλλους</l><l n="294">βλάπτει, ὃς ἄν μιν χανδὸν ἕλῃ μηδʼ αἴσιμα πίνῃ.</l><l n="295">οἶνος καὶ Κένταυρον, ἀγακλυτὸν <persName xml:id="recogito-d78da773-f7a4-452e-a1e6-1cc1c8ece476" ana="#Eurytion">Εὐρυτίωνα</persName>,</l><l n="296">ἄασʼ ἐνὶ μεγάρῳ μεγαθύμου Πειριθόοιο,</l><l n="297">ἐς <placeName xml:id="recogito-9f131c1b-ed0f-4d22-a772-fdb280534c0e" ref="http://pleiades.stoa.org/places/570414" cert="high">Λαπίθας</placeName> ἐλθόνθʼ· ὁ δʼ ἐπεὶ φρένας ἄασεν οἴνῳ,</l><l n="298">μαινόμενος κάκʼ ἔρεξε δόμον κάτα Πειριθόοιο·</l><l n="299">ἥρωας δʼ ἄχος εἷλε, διὲκ προθύρου δὲ θύραζε</l><l n="300">ἕλκον ἀναΐξαντες, ἀπʼ οὔατα νηλέϊ χαλκῷ</l><l n="301">ῥῖνάς τʼ ἀμήσαντες· ὁ δὲ φρεσὶν ᾗσιν ἀασθεὶς</l><l n="302">ἤϊεν ἣν ἄτην ὀχέων ἀεσίφρονι θυμῷ.</l><l n="303">ἐξ οὗ Κενταύροισι καὶ ἀνδράσι νεῖκος ἐτύχθη,</l><l n="304">οἷ δʼ αὐτῷ πρώτῳ κακὸν εὕρετο οἰνοβαρείων.</l><l n="305">ὣς καὶ σοὶ μέγα πῆμα πιφαύσκομαι, αἴ κε τὸ τόξον</l><l n="306">ἐντανύσῃς· οὐ γάρ τευ ἐπητύος ἀντιβολήσεις</l><l n="307">ἡμετέρῳ ἐνὶ δήμῳ, ἄφαρ δέ σε νηῒ μελαίνῃ</l><l n="308">εἰς <persName xml:id="recogito-b4600c7a-de83-4ee3-8cf6-f1722def06dd" ana="#Echetus">Ἔχετον</persName> βασιλῆα, βροτῶν δηλήμονα πάντων,</l><l n="309">πέμψομεν· ἔνθεν δʼ οὔ τι σαώσεαι· ἀλλὰ ἕκηλος</l><l n="310">πῖνέ τε, μηδʼ ἐρίδαινε μετʼ ἀνδράσι κουροτέροισιν.</l></q><milestone unit="card" n="311" ed="p"/><l n="311"><milestone unit="para" ed="P"/>τὸν δʼ αὖτε προσέειπε περίφρων <persName xml:id="recogito-35f06471-7a3f-45a7-9073-53e301226c0b" ana="#Penelope">Πηνελόπεια</persName>·</l><q type="unspecified"><l n="312"><persName xml:id="recogito-a662c00d-ae6d-4fc1-866c-401a5cc18d21" ana="#Antinous">Ἀντίνοʼ</persName>, οὐ μὲν καλὸν ἀτέμβειν οὐδὲ δίκαιον</l><l n="313">ξείνους <persName xml:id="recogito-38a58dd5-f96d-4108-9fae-0899c50d7ea3" ana="#Telemachus">Τηλεμάχου</persName>, ὅς κεν τάδε δώμαθʼ ἵκηται·</l><l n="314">ἔλπεαι, αἴ χʼ ὁ ξεῖνος <persName xml:id="recogito-496a08eb-fd0f-4c7e-866e-8ead48881fc1" ana="#Odysseus">Ὀδυσσῆος</persName> μέγα τόξον</l><l n="315">ἐντανύσῃ χερσίν τε βίηφί τε ἧφι πιθήσας,</l><l n="316">οἴκαδέ μʼ ἄξεσθαι καὶ ἑὴν θήσεσθαι ἄκοιτιν;</l><l n="317">οὐδʼ αὐτός που τοῦτό γʼ ἐνὶ στήθεσσιν ἔολπε·</l><l n="318">μηδέ τις ὑμείων τοῦ γʼ εἵνεκα θυμὸν ἀχεύων</l><l n="319">ἐνθάδε δαινύσθω, ἐπεὶ οὐδὲ μὲν οὐδὲ ἔοικεν.</l></q><l n="320"><milestone unit="para" ed="P"/>τὴν δʼ αὖτʼ <persName xml:id="recogito-661950f6-5513-40bb-9b9f-3fdaf94983c5" ana="#Eurymachus">Εὐρύμαχος</persName>, <persName xml:id="recogito-f7f8470a-2a5a-44fc-bc4c-6c976c815a0c" ana="#Polybus">Πολύβου</persName> πάϊς, ἀντίον
                  ηὔδα·</l><q type="unspecified"><l n="321">κούρη <persName xml:id="recogito-27bdf352-bc60-48cb-a4f2-aa0d7d888adc" ana="#Icarius">Ἰκαρίοιο</persName>, περίφρον <persName xml:id="recogito-cf033e14-6114-4c79-a4e7-aed538bf50a8" ana="#Penelope">Πηνελόπεια</persName>,</l><l n="322">οὔ τί σε τόνδʼ ἄξεσθαι ὀϊόμεθʼ· οὐδὲ ἔοικεν·</l><l n="323">ἀλλʼ αἰσχυνόμενοι φάτιν ἀνδρῶν ἠδὲ γυναικῶν,</l><l n="324">μή ποτέ τις εἴπῃσι κακώτερος ἄλλος <placeName xml:id="recogito-b544b511-2665-43d2-bb62-c52a386c0610" ref="http://pleiades.stoa.org/places/570028" cert="high">Ἀχαιῶν</placeName></l><l n="325">ἦ πολὺ χείρονες ἄνδρες ἀμύμονος ἀνδρὸς ἄκοιτιν</l><l n="326">μνῶνται, οὐδέ τι τόξον ἐΰξοον ἐντανύουσιν·</l><l n="327">ἀλλʼ ἄλλος τις πτωχὸς ἀνὴρ ἀλαλήμενος ἐλθὼν</l><l n="328">ῥηϊδίως ἐτάνυσσε βιόν, διὰ δʼ ἧκε σιδήρου.</l><l n="329">ὣς ἐρέουσʼ, ἡμῖν δʼ ἂν ἐλέγχεα ταῦτα γένοιτο.</l></q><l n="330">τὸν δʼ αὖτε προσέειπε περίφρων <persName xml:id="recogito-e11f6722-c308-49ff-b2fe-da66435d6488" ana="#Penelope">Πηνελόπεια</persName>·</l><q type="unspecified"><l n="331"><persName xml:id="recogito-1f13d597-7857-4137-bf6a-f4c6069d1a6a" ana="#Eurymachus">Εὐρύμαχʼ</persName>, οὔ πως ἔστιν ἐϋκλεῖας κατὰ δῆμον</l><l n="332">ἔμμεναι οἳ δὴ οἶκον ἀτιμάζοντες ἔδουσιν</l><l n="333">ἀνδρὸς ἀριστῆος· τί δʼ ἐλέγχεα ταῦτα τίθεσθε;</l><l n="334">οὗτος δὲ ξεῖνος μάλα μὲν μέγας ἠδʼ εὐπηγής,</l><l n="335">πατρὸς δʼ ἐξ ἀγαθοῦ γένος εὔχεται ἔμμεναι υἱός.</l><l n="336">ἀλλʼ ἄγε οἱ δότε τόξον ἐΰξοον, ὄφρα ἴδωμεν.</l><l n="337">ὧδε γὰρ ἐξερέω, τὸ δὲ καὶ τετελεσμένον ἔσται·</l><l n="338">εἴ κέ μιν ἐντανύσῃ, δώῃ δέ οἱ εὖχος <persName xml:id="recogito-e0cfeb45-0f5e-4ac6-acb2-94b3c9b8d530" ana="#Apollo">Ἀπόλλων</persName>,</l><l n="339">ἕσσω μιν χλαῖνάν τε χιτῶνά τε, εἵματα καλά,</l><l n="340">δώσω δʼ ὀξὺν ἄκοντα, κυνῶν ἀλκτῆρα καὶ ἀνδρῶν,</l><l n="341">καὶ ξίφος ἄμφηκες· δώσω δʼ ὑπὸ ποσσὶ πέδιλα,</l><l n="342">πέμψω δʼ ὅππη μιν κραδίη θυμός τε κελεύει.</l></q><l n="343"><milestone unit="para" ed="P"/>τὴν δʼ αὖ <persName xml:id="recogito-2185622a-5226-4401-bfae-76178be96ac9" ana="#Telemachus">Τηλέμαχος</persName> πεπνυμένος ἀντίον ηὔδα·</l><q type="unspecified"><l n="344">μῆτερ ἐμή, τόξον μὲν <placeName xml:id="recogito-84157ad4-459d-4c72-95c0-32f33efe2d73" ref="http://pleiades.stoa.org/places/570028" cert="high">Ἀχαιῶν</placeName> οὔ τις ἐμεῖο</l><l n="345">κρείσσων, ᾧ κʼ ἐθέλω, δόμεναί τε καὶ ἀρνήσασθαι,</l><l n="346">οὔθʼ ὅσσοι κραναὴν <placeName xml:id="recogito-4181a210-1b8a-48e4-8837-eb652683b53d" ref="http://pleiades.stoa.org/places/530906" cert="high">Ἰθάκην</placeName> κάτα κοιρανέουσιν,</l><l n="347">οὔθʼ ὅσσοι νήσοισι πρὸς <placeName xml:id="recogito-3c63e538-6fb8-4ae9-aa9a-d398a08b1962" ref="http://pleiades.stoa.org/places/570220" cert="high">Ἤλιδος</placeName> ἱπποβότοιο·</l><l n="348">τῶν οὔ τίς μʼ ἀέκοντα βιήσεται, αἴ κʼ ἐθέλωμι</l><l n="349">καὶ καθάπαξ ξείνῳ δόμεναι τάδε τόξα φέρεσθαι.</l><l n="350">ἀλλʼ εἰς οἶκον ἰοῦσα τὰ σʼ αὐτῆς ἔργα κόμιζε,</l><l n="351">ἱστόν τʼ ἠλακάτην τε, καὶ ἀμφιπόλοισι κέλευε</l><l n="352">ἔργον ἐποίχεσθαι· τόξον δʼ ἄνδρεσσι μελήσει</l><l n="353">πᾶσι, μάλιστα δʼ ἐμοί· τοῦ γὰρ κράτος ἔστʼ ἐνὶ οἴκῳ.</l></q><milestone unit="card" n="354" ed="p"/><l n="354"><milestone unit="para" ed="P"/>ἡ μὲν θαμβήσασα πάλιν οἶκόνδε βεβήκει·</l><l n="355">παιδὸς γὰρ μῦθον πεπνυμένον ἔνθετο θυμῷ.</l><l n="356">ἐς δʼ ὑπερῷʼ ἀναβᾶσα σὺν ἀμφιπόλοισι γυναιξὶ</l><l n="357">κλαῖεν ἔπειτʼ <persName xml:id="recogito-073d14df-dc93-42b5-b3b3-ad649b69bba3" ana="#Odysseus">Ὀδυσῆα</persName>, φίλον πόσιν, ὄφρα οἱ ὕπνον</l><l n="358">ἡδὺν ἐπὶ βλεφάροισι βάλε γλαυκῶπις <persName xml:id="recogito-4ef33132-549f-4855-8b40-f8ceeb8a67a9" ana="#Athena">Ἀθήνη</persName>.</l><l n="359"><milestone unit="para" ed="P"/>αὐτὰρ ὁ τόξα λαβὼν φέρε καμπύλα δῖος ὑφορβός·</l><l n="360">μνηστῆρες δʼ ἄρα πάντες ὁμόκλεον ἐν μεγάροισιν·</l><l n="361">ὧδε δέ τις εἴπεσκε νέων ὑπερηνορεόντων·</l><q type="unspecified"><l n="362"><milestone unit="para" ed="P"/>πῆ δὴ καμπύλα τόξα φέρεις, ἀμέγαρτε συβῶτα,</l><l n="363">πλαγκτέ; τάχʼ αὖ σʼ ἐφʼ ὕεσσι κύνες ταχέες κατέδονται</l><l n="364">οἶον ἀπʼ ἀνθρώπων, οὓς ἔτρεφες, εἴ κεν <persName xml:id="recogito-57bddcd8-2b6e-4258-8c3b-6354818333b9" ana="#Apollo">Ἀπόλλων</persName></l><l n="365">ἡμῖν ἱλήκῃσι καὶ ἀθάνατοι θεοὶ ἄλλοι.</l></q><l n="366"><milestone unit="para" ed="P"/>ὣς φάσαν, αὐτὰρ, ὁ θῆκε φέρων αὐτῇ ἐνὶ χώρῃ,</l><l n="367">δείσας, οὕνεκα πολλοὶ ὁμόκλεον ἐν μεγάροισιν.</l><l n="368"><persName xml:id="recogito-98507d45-06a1-4d3e-bdc4-05db2a1d1138" ana="#Telemachus">Τηλέμαχος</persName> δʼ ἑτέρωθεν ἀπειλήσας ἐγεγώνει·</l><q type="unspecified"><l n="369"><milestone unit="para" ed="P"/>ἄττα, πρόσω φέρε τόξα· τάχʼ οὐκ εὖ πᾶσι
                     πιθήσεις</l><l n="370">μή σε καὶ ὁπλότερός περ ἐὼν ἀγρόνδε δίωμαι,</l><l n="371">βάλλων χερμαδίοισι· βίηφι δὲ φέρτερός εἰμι.</l><l n="372">αἲ γὰρ πάντων τόσσον, ὅσοι κατὰ δώματʼ ἔασι,</l><l n="373">μνηστήρων χερσίν τε βίηφί τε φέρτερος εἴην·</l><l n="374">τῷ κε τάχα στυγερῶς τινʼ ἐγὼ πέμψαιμι νέεσθαι</l><l n="375">ἡμετέρου ἐξ οἴκου, ἐπεὶ κακὰ μηχανόωνται.</l></q><l n="376"><milestone unit="para" ed="P"/>ὣς ἔφαθʼ, οἱ δʼ ἄρα πάντες ἐπʼ αὐτῷ ἡδὺ
                  γέλασσαν</l><l n="377">μνηστῆρες, καὶ δὴ μέθιεν χαλεποῖο χόλοιο</l><l n="378"><persName xml:id="recogito-422c4944-f90d-440d-b52a-cd1ee85b1cc4" ana="#Telemachus">Τηλεμάχῳ</persName>· τὰ δὲ τόξα φέρων ἀνὰ δῶμα συβώτης</l><l n="379">ἐν χείρεσσʼ <persName xml:id="recogito-222de9eb-7f12-44dc-9932-49a81c4849f7" ana="#Odysseus">Ὀδυσῆϊ</persName> δαΐφρονι θῆκε παραστάς.</l><l n="380">ἐκ δὲ καλεσσάμενος προσέφη τροφὸν <persName xml:id="recogito-88cb29bc-8934-43e7-9f28-6172fa09d91b" ana="#Eurycleia">Εὐρύκλειαν</persName>·</l><q type="unspecified"><l n="381"><milestone unit="para" ed="P"/><persName xml:id="recogito-02052af8-51da-4675-b7ad-f9c8854c4161" ana="#Telemachus">Τηλέμαχος</persName> κέλεταί σε, περίφρων <persName xml:id="recogito-69a3ec47-a4f2-4b6d-ba4f-e305e342c27c" ana="#Eurycleia">Εὐρύκλεια</persName>,</l><l n="382">κληῗσαι μεγάροιο θύρας πυκινῶς ἀραρυίας.</l><l n="383">ἢν δέ τις ἤ στοναχῆς ἠὲ κτύπου ἔνδον ἀκούσῃ</l><l n="384">ἀνδρῶν ἡμετέροισιν ἐν ἕρκεσι, μή τι θύραζε</l><l n="385">προβλώσκειν, ἀλλʼ αὐτοῦ ἀκὴν ἔμεναι παρὰ ἔργῳ.</l></q><l n="386"><milestone unit="para" ed="P"/>ὣς ἄρʼ ἐφώνησεν, τῇ δʼ ἄπτερος ἔπλετο μῦθος,</l><l n="387">κλήϊσεν δὲ θύρας μεγάρων εὖ ναιεταόντων.</l><l n="388"><milestone unit="para" ed="P"/>σιγῇ δʼ ἐξ οἴκοιο <persName xml:id="recogito-bef1c420-aa7d-41ed-aada-edf82fd66a53" ana="#Philoetius">Φιλοίτιος</persName> ἆλτο θύραζε,</l><l n="389">κλήϊσεν δʼ ἄρʼ ἔπειτα θύρας εὐερκέος αὐλῆς.</l><l n="390">κεῖτο δʼ ὑπʼ αἰθούσῃ ὅπλον νεὸς ἀμφιελίσσης</l><l n="391">βύβλινον, ᾧ ῥʼ ἐπέδησε θύρας, ἐς δʼ ἤϊεν αὐτός·</l><l n="392">ἕζετʼ ἔπειτʼ ἐπὶ δίφρον ἰών, ἔνθεν περ ἀνέστη,</l><l n="393">εἰσορόων <persName xml:id="recogito-a59fcc1d-969b-4e47-a596-6bc851d119d3" ana="#Odysseus">Ὀδυσῆα</persName>. ὁ δʼ ἤδη τόξον ἐνώμα</l><l n="394">πάντη ἀναστρωφῶν, πειρώμενος ἔνθα καὶ ἔνθα,</l><l n="395">μὴ κέρα ἶπες ἔδοιεν ἀποιχομένοιο ἄνακτος.</l><l n="396">ὧδε τις εἴπεσκεν ἰδὼν ἐς πλησίον ἄλλον·</l><q type="unspecified"><l n="397"><milestone unit="para" ed="P"/>ἦ τις θηητὴρ καὶ ἐπίκλοπος ἔπλετο τόξων·</l><l n="398">ἤ ῥά νύ που τοιαῦτα καὶ αὐτῷ οἴκοθι κεῖται</l><l n="399">ἢ ὅ γʼ ἐφορμᾶται ποιησέμεν, ὡς ἐνὶ χερσὶ</l><l n="400">νωμᾷ ἔνθα καὶ ἔνθα κακῶν ἔμπαιος ἀλήτης.</l></q><milestone unit="card" n="401" ed="p"/><l n="401"><milestone unit="para" ed="P"/>ἄλλος δʼ αὖ εἴπεσκε νέων ὑπερηνορεόντων·</l><q type="unspecified"><l n="402">αἲ γὰρ δὴ τοσσοῦτον ὀνήσιος ἀντιάσειεν</l><l n="403">ὡς οὗτός ποτε τοῦτο δυνήσεται ἐντανύσασθαι.</l></q><l n="404"><milestone unit="para" ed="P"/>ὣς ἄρʼ ἔφαν μνηστῆρες· ἀτὰρ πολύμητις <persName xml:id="recogito-40e6dc47-0fb5-4271-adff-e65326aa62c4" ana="#Odysseus">Ὀδυσσεύς</persName>,</l><l n="405">αὐτίκʼ ἐπεὶ μέγα τόξον ἐβάστασε καὶ ἴδε πάντη,</l><l n="406">ὡς ὅτʼ ἀνὴρ φόρμιγγος ἐπιστάμενος καὶ ἀοιδῆς</l><l n="407">ῥηϊδίως ἐτάνυσσε νέῳ περὶ κόλλοπι χορδήν,</l><l n="408">ἅψας ἀμφοτέρωθεν ἐϋστρεφὲς ἔντερον οἰός,</l><l n="409">ὣς ἄρʼ ἄτερ σπουδῆς τάνυσεν μέγα τόξον <persName xml:id="recogito-be369461-3e1c-40bf-a50d-fa7c848fa5c5" ana="#Odysseus">Ὀδυσσεύς</persName>.</l><l n="410">δεξιτερῇ ἄρα χειρὶ λαβὼν πειρήσατο νευρῆς·</l><l n="411">ἡ δʼ ὑπὸ καλὸν ἄεισε, χελιδόνι εἰκέλη αὐδήν.</l><l n="412">μνηστῆρσιν δʼ ἄρʼ ἄχος γένετο μέγα, πᾶσι δʼ ἄρα χρὼς</l><l n="413">ἐτράπετο· <persName xml:id="recogito-b31b2444-c865-480b-8f72-75011bf542b9" ana="#Zeus">Ζεὺς</persName> δὲ μεγάλʼ ἔκτυπε σήματα φαίνων·</l><l n="414">γήθησέν τʼ ἄρʼ ἔπειτα πολύτλας δῖος <persName xml:id="recogito-db601b44-f45e-47ee-a1d5-d2e388a94cff" ana="#Odysseus">Ὀδυσσεύς</persName>.</l><l n="415">ὅττι ῥά οἱ τέρας ἧκε <persName xml:id="recogito-19ac79f4-d754-4bf8-8a31-acb05c311e8a" ana="#Cronus">Κρόνου</persName> πάϊς ἀγκυλομήτεω·</l><l n="416">εἵλετο δʼ ὠκὺν ὀϊστόν, ὅ οἱ παρέκειτο τραπέζῃ</l><l n="417">γυμνός· τοὶ δʼ ἄλλοι κοίλης ἔντοσθε φαρέτρης</l><l n="418">κείατο, τῶν τάχʼ ἔμελλον <placeName xml:id="recogito-6f35260f-b6fe-4add-9502-501f52d173f3" ref="http://pleiades.stoa.org/places/570028" cert="high">Ἀχαιοὶ</placeName> πειρήσεσθαι.</l><l n="419">τόν ῥʼ ἐπὶ πήχει ἑλὼν ἕλκεν νευρὴν γλυφίδας τε,</l><l n="420">αὐτόθεν ἐκ δίφροιο καθήμενος, ἧκε δʼ ὀϊστὸν</l><l n="421">ἄντα τιτυσκόμενος, πελέκεων δʼ οὐκ ἤμβροτε πάντων</l><l n="422">πρώτης στειλειῆς, διὰ δʼ ἀμπερὲς ἦλθε θύραζε</l><l n="423">ἰὸς χαλκοβαρής· ὁ δὲ <persName xml:id="recogito-3d77e2bd-0b65-4974-8f0e-3dd3603ad66c" ana="#Telemachus">Τηλέμαχον</persName> προσέειπε·</l><q type="unspecified"><l n="424"><milestone unit="para" ed="P"/><persName xml:id="recogito-ebbffe61-140a-41e5-bf65-751b58eb5aad" ana="#Telemachus">Τηλέμαχʼ</persName>, οὔ σʼ ὁ ξεῖνος ἐνὶ μεγάροισιν
                     ἐλέγχει</l><l n="425">ἥμενος, οὐδέ τι τοῦ σκοποῦ ἤμβροτον οὐδέ τι τόξον</l><l n="426">δὴν ἔκαμον τανύων· ἔτι μοι μένος ἔμπεδόν ἐστιν,</l><l n="427">οὐχ ὥς με μνηστῆρες ἀτιμάζοντες ὄνονται.</l><l n="428">νῦν δʼ ὥρη καὶ δόρπον <placeName xml:id="recogito-a0f1378a-40df-4321-8fbf-b2d9b1df5b3f" ref="http://pleiades.stoa.org/places/570028" cert="high">Ἀχαιοῖσιν</placeName> τετυκέσθαι</l><l n="429">ἐν φάει, αὐτὰρ ἔπειτα καὶ ἄλλως ἑψιάασθαι</l><l n="430">μολπῇ καὶ φόρμιγγι· τὰ γάρ τʼ ἀναθήματα δαιτός.</l></q><l n="431"><milestone unit="para" ed="P"/>ἦ καὶ ἐπʼ ὀφρύσι νεῦσεν· ὁ δʼ ἀμφέθετο ξίφος
                  ὀξὺ</l><l n="432"><persName xml:id="recogito-a343d94e-723b-4e14-9a44-5d0be20ea74e" ana="#Telemachus">Τηλέμαχος</persName>, φίλος υἱὸς <persName xml:id="recogito-93dbdb5f-a183-4826-a35b-7c7033a824f3" ana="#Odysseus">Ὀδυσσῆος</persName> θείοιο,</l><l n="433">ἀμφὶ δὲ χεῖρα φίλην βάλεν ἔγχεϊ, ἄγχι δʼ ἄρʼ αὐτοῦ</l><l n="434">πὰρ θρόνον ἑστήκει κεκορυθμένος αἴθοπι χαλκῷ.</l></div></div></body></text></TEI>